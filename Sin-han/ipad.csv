Im-tóng,Hàn-jī,Lô-má-jī
REC_02-02.wav,序詩一：我寫的，毋是我的詩,"Sī si it : guá siá-ê, M̄-sī guá-ê si"
REC_02-04.wav,二、我寫的，毋是詩,"Jī, Guá siá-ê, M̄-sī si"
REC_02-06.wav,詩人寫一首,Si-jîn siá tsi̍t-siú
REC_02-06.wav,押韻，格律整齊的作品,"Ah-ūn, Kik lu̍t tsíng-tsê-ê tsok-phín"
REC_02-06.wav,講伊毋是詩，是小說,"Kóng ī m̄-sī si, Sī sia̋u suat"
REC_02-06.wav,小說家寫一篇,Sia̋u suat ka siá tsi̍t-phinn
REC_02-06.wav,無押韻，無格律閣無分行寫的作品,"Bô ah-ūn, Bô kik lu̍t koh-bô hun-hâng siá-ê tsok-phín"
REC_02-06.wav,講伊毋是小說，是詩,"Kóng ī m̄-sī sia̋u suat, Sī si"
REC_02-06.wav,是詩，毋是詩，自十九世紀就花嗄嗄,"Sī si, M̄-sī si, Tsū tsa̍p-káu sè kì tō hue sah sà"
REC_02-06.wav,「連連看」,""" liân-liân khàn """
REC_02-08.wav,「連連看」是詩,""" liân-liân khuànn "" sī si"
REC_02-08.wav,「社會版」是詩,""" siā-huē pán "" sī si"
REC_02-08.wav,連半字攏無，只有一張圖的「歹徒丙」,"Liân puànn jī lóng-bô, Tsí-ū tsi̍t-tiunn tôo ê "" tái-tôo piánn """
REC_02-08.wav,嘛攏算是詩,Mà lóng sǹg-sī si
REC_02-08.wav,二十世紀以後，是詩毋是詩,"Jī-tsa̍p sè-kí í-āu, Sī si m̄-sī si"
REC_02-08.wav,袂輸佇十里雺霧，看攏袂清,"Bē su-tī si̍p lí bông-bū, Khuànn lóng-bē tshing"
REC_02-08.wav,是詩？毋是詩？敢有遮重要,Sī si? M̄-sī si? Kám-ū tsiah tiông iau
REC_02-08.wav,既然符號佮實際定定相違背,Kì-liân hû-hō kah si̍t-tsè tiānn-tiānn sio uî puè
REC_02-10.wav,既然所有的一切總有一日會離咱而去,Kì-jiân sóo-ū-ê it-tshè tsóng ū-tsi̍t-ji̍t ē lī lán jî khì
REC_02-10.wav,當做詩嘛好,Tong-tsò si mà hó
REC_02-10.wav,當做胡言亂語嘛無差,Tong-tsò ôo giân luān gí mà bô-tsha
REC_02-10.wav,佮意的，隨意提去用,"Kah-ì-ê, Suî-ì thê khì iōng"
REC_02-10.wav,看袂上目的，凊彩擲㧒捔,"Khuànn bē tsiūnn-ba̍k ê, Tshìng tshái tàn-hiat-ka̍k"
REC_02-12.wav,重要的毋是文字,Tiông iau ê m̄-sī bûn-jī
REC_02-12.wav,是人生,Sī jîn-sing
REC_02-12.wav,是心,Sī sim
REC_02-14.wav,二空一三年一月佇台中,Jī khòng-it sàm nî it guē tī tâi-tiong
REC_02-16.wav,一、雲（之一）,"It, Hûn ( tsi-it )"
REC_02-16.wav,連鞭是車，連鞭是厝,"Liâm-mi sī tshia, Liâm-mi sī tshù"
REC_02-16.wav,連鞭是綿仔糖，連鞭是城堡,"Liâm-mi sī mî-á thn̂g, Liâm-mi sī siânn-pó"
REC_02-16.wav,雲，無固定的面貌。,"Hûn, Bô kòo-tīng-ê bīn-māu."
REC_02-16.wav,因為知影外形在人看，,"In-uī tsai-iánn guā-hîng tsāi-lâng khuànn,"
REC_02-16.wav,無絕對的媠稗，,"Bô tsua̍t-tuì ê suí phē,"
REC_02-16.wav,因為知影佇生命內底,In-uī tsai-iánn tī senn-miā lāi-té
REC_02-16.wav,變化才是袂變的真理。,Piàn hua tsiah-sī bē piàn ê tsin-lí.
REC_02-18.wav,伊,I
REC_02-18.wav,袂因為鼻頭拄發出來的痘仔煩惱,Bē in uî phīnn-thâu tú puh-tshut lâi-ê tāu-á huân-ló
REC_02-18.wav,袂因為額頭新刻的皺紋哀爸叫母,Bē in-uī hia̍h-thâu sin khik ê liâu bûn ai-pē-kiò-bú
REC_02-18.wav,嘛袂因為多出來的五公斤體重,Mà bē in-uī to tshut-lâi-ê gōo-kong-kin thé-tāng
REC_02-18.wav,毋敢出門。,M̄-kánn tshut-mn̂g.
REC_02-20.wav,四、海湧,"Sì, Hái-íng"
REC_02-20.wav,一尾一尾銀色的魚仔,Tsi̍t-bué tsi̍t-bué gîn-sik ê hî-á
REC_02-20.wav,相錚欲爬起來岸頂,Sio tshānn beh pê khí-lâi huānn-tíng
REC_02-20.wav,無論錚甲偌頭前,Bô-lūn tshānn kah guā thâu-tsîng
REC_02-20.wav,無論溢甲偌懸偌猛,Bô-lūn ik kah guā kuân guā bíng
REC_02-20.wav,最後總是嘛著,Tsuè-āu tsóng-sī mà tio̍h
REC_02-20.wav,化做無形,Hua tsò bô-hîng
REC_02-20.wav,初次刊登佇《台灣現代詩》第三十二期,Tshoo tshù khan-ting-tī 《 tâi uan hiàn tāi-si 》 tē sann-tsa̍p-jī-ki
REC_02-22.wav,九、忘憂森林,"Káu, Bông iu sim-lîm"
REC_02-22.wav,之二迷霧森林,Tsi jī bê bū sim-lîm
REC_02-22.wav,罩濛,Tà 濛
REC_02-22.wav,是樹林上媠的時陣,Sī tshiū ná siōng suí-ê sî-tsūn
REC_02-22.wav,濛將一切箍做一夥,濛 tsiong it-tshè khoo tsò tsi̍t hué
REC_02-22.wav,無我 無你,Bô guá bô-lí
REC_02-22.wav,無樹 無花,Bô tshiū bô hue
REC_02-22.wav,無人 無物。,Bô-lâng bô mi̍h.
REC_02-24.wav,十、Ipad佮杯仔,"Tsa̍p, Ipad kah pue-á"
REC_02-24.wav,之一  Ipad,Tsi-it Ipad
REC_02-24.wav,伊是電視，嘛是樂器,"I-sī tiān-sī, Mà sī ga̍k-khì"
REC_02-24.wav,會曉報路，閣會講天氣,"Ē-hiáu pò-lōo, Koh ē-kóng thinn-khì"
REC_02-24.wav,會當幫助咱做工課,Ē tang pang-tsōo lán tsò-khang-khuè
REC_02-24.wav,提來𨑨迌嘛真舒適,Thē lâi-tshit-thô mā tsin su sik
REC_02-24.wav,因為無將伊當做電腦,In uî bô tsiong-i tong-tsò tiān-náu
REC_02-24.wav,所以伊才會當,Sóo-í i tsiah-ē tang
REC_02-24.wav,啥物攏是。,Siánn-mí lóng-sī.
REC_02-26.wav,十一、杯仔,"Tsa̍p-it, Pue-á"
REC_02-26.wav,杯仔,Pue-á
REC_02-26.wav,總有一工會破,Tsóng ū-tsi̍t-kang ē phuà
REC_02-26.wav,所以,Sóo-í
REC_02-26.wav,佇猶袂破去的時,Tī iáu-bē phuà-khì-ê sî
REC_02-26.wav,請好好珍惜佮伊做伙的時間,Tshiánn hó-hó tin-sioh kah i tsò-hué ê sî-kan
REC_02-26.wav,有一工杯仔若破,Ū-tsi̍t-kang pue-á ná phuà
REC_02-26.wav,嘛請你毋免傷心,Mà tshiánn lí m̄-bián siong-sim
REC_02-26.wav,因為,In uî
REC_02-26.wav,到彼時,Kàu hit-sî
REC_02-26.wav,咱，嘛會破。,"Lán, Mà ē phuà."
REC_02-28.wav,初次刊佇二空一二《詩行》台灣母語詩人大會集,Tshoo tshù khan tī jī khong it-jī 《 si kiânn 》 tâi uan bú-gí si-jîn tuā huē-tsi̍p
REC_02-30.wav,十二、杯仔摔破，敢有要緊？,"Tsa̍p-jī, Pue-á siak-phuà, Kám-ū iàu-kín?"
REC_02-30.wav,「杯仔囥較入去咧，連鞭會落落！」,""" pue-á khǹg khah ji̍p-khì leh, Liâm-mi ē lak-lo̍h! """
REC_02-30.wav,「毋通爬懸爬低，連鞭摔落來！」,""" m̄-thang pê kuân pê kē, Liâm-mi siak lō lâi! """
REC_02-30.wav,自細漢，大人就按呢教示咱。,"Tsū-sè-hàn, Tuā-lâng tō àn-ne kah sī lán."
REC_02-32.wav,自細漢，大人就按呢教示咱。,"Tsū-sè-hàn, Tuā-lâng to̍h àn-ne kà-sī lán."
REC_02-34.wav,「著找穩定的頭路，未來才會有保障！」,""" tio̍h tsāu ún-tīng-ê thâu-lōo, Bī-lâi tsiah-ē ū-pó-tsiòng! """
REC_02-34.wav,「毋通啦，按呢傷冒險！」,""" m̄-thang lah, Àn-ne siunn mōo-hiám! """
REC_02-34.wav,大漢了後，大家猶原互相提醒。,"Tuā-hàn liáu-āu, Ta-ke iû guân hōo-siong thē tshínn."
REC_02-36.wav,大家攏欲揣,Ta-ke lóng beh-tshuē
REC_02-36.wav,上穩定的頭路,Siōng ún-tīng-ê thâu-lōo
REC_02-36.wav,大家攏欲做,Ta-ke lóng beh-tsò
REC_02-36.wav,上無冒險、上無危險的代誌,"Sióng bô mōo-hiám, Sióng bô guî-hiám ê tāi-tsì"
REC_02-36.wav,安全的路,An-tsuân-ê lōo
REC_02-36.wav,予咱的人生,Hōo lán-ê jîn-sing
REC_02-36.wav,失去改變的可能、,"Sit-khì kái-piàn ê khó-lîng,"
REC_02-36.wav,失去成長的機會，,"Sit-khì sîng tiông ê ki-huē,"
REC_02-36.wav,予咱這馬就會當預知,Hōo lán tsit ma tō ē tang ī-ti
REC_02-36.wav,二十年後的生活。,Jī-tsa̍p nî-āu ê sing-ua̍h.
REC_02-38.wav,因為驚對“未來”造成傷害,In uî kiann tuì “ bī-lâi ” tsō-sîng siong-hāi
REC_02-38.wav,咱煞毋敢好好仔活佇“現在”,Lán suah m̄-kánn hó-hó-á ua̍h tī “ hiàn tsāi ”
REC_02-38.wav,白白予人生空過。,Pē pē hōo jîn-sing khang kuè.
REC_02-38.wav,袂記得,Bē-kì-tsit
REC_02-38.wav,「無快樂的現在,""" bô khuài-lo̍k-ê hiān-tsāi"
REC_02-38.wav,就無幸福的未來」,"Tō bô hīng-hok-ê bī-lâi """
REC_02-38.wav,這个不變的道理。,Tsit-ê put-piàn-ê tō-lí.
REC_02-38.wav,驚驚袂著等，,"Kiann-kiann bē tiō tíng,"
REC_02-38.wav,驚失敗，就失去成功的機會。,"Kiann sit-pāi, Tō sit-khì sîng-kong-ê ki-huē."
REC_02-38.wav,杯仔摔破,Pue-á siak-phuà
REC_02-38.wav,其實嘛無真正遐爾仔要緊。,Kî-si̍t mà bô tsin tsiann hiah-nī-á iàu-kín.
REC_02-40.wav,人生內底,Jîn-sing lāi-té
REC_02-40.wav,上安全的路,Sióng an-tsuân-ê lōo
REC_02-40.wav,嘛一定會是,Mà it-tīng-ē sī
REC_02-40.wav,上無聊的路。,Sióng bô-liâu ê lōo.
REC_02-42.wav,二空一二年六月佇台中,Jī khòng-it gī nî la̍k guē tī tâi-tiong
REC_02-44.wav,十三、義大遊樂世界,"Tsa̍p-sann, Gī-tāi iû-lo̍k sè-kài"
REC_02-44.wav,之一  遊樂園,Tsi-it iû-lo̍k-hn̂g
REC_02-44.wav,遊樂園內底有各種無仝的器材：,Iû-lo̍k-hn̂g lāi-té ū kok tsiòng bô-kāng-ê khì-tsâi :
REC_02-44.wav,有的衝真緊，有的溫略仔行；,"Ū-ê tshiong tsin-kín, Ū-ê un lio̍k ah kiânn,"
REC_02-44.wav,有的大起大落，有的真平和；,"Ū-ê tuā-khí tuā-lo̍h, Ū-ê tsin pîng-hô;"
REC_02-44.wav,有的一tak久仔就結束，,"Ū-ê tsi̍t tak kú tsú-tō kiat-sok,"
REC_02-44.wav,有的坐真久閣坐袂煞。,Ū-ê tsē tsin-kú koh-tsē bē suah.
REC_02-44.wav,活動範圍大的，會當看真懸、真遠，,"Ua̍h-tōng huān-uî tuā-ê, Ē tang khuànn tsin-kuân, Tsin hn̄g,"
REC_02-44.wav,活動範圍細的，自頭到尾攏干焦佇仝一个小所在,"Ua̍h-tōng huān-uî sè ê, Tsū-thâu kàu-bué lóng-kan-na tī kāng-tsi̍t-ê sió-sóo-tsāi"
REC_02-44.wav,遮來遐去踅圓箍。,Tsiâ lâi hiah khì se̍h înn khoo.
REC_02-46.wav,遮來遐去踅圓箍仔。,Tsiâ lâi hiah khì se̍h înn-khoo-á.
REC_02-46.wav,無仝的遊樂器材適合無仝款的人坐：,Bô-kāng-ê iû-lo̍k khì-tsâi sik ha̍h bô kâng-khuán-ê lâng-tsē :
REC_02-46.wav,好膽的人坐較刺激的，,"Hó-tánn ê lâng-tsē khah tshì ki̍k ê,"
REC_02-46.wav,無佮意起起落落的 ,Bô-kah-ì khí khí loh lo̍h ê
REC_02-46.wav,就坐較穩在的。,To̍h tsē khah ún tsāi ê.
REC_02-48.wav,總是：,Tsóng-sī :
REC_02-48.wav,毋管坐著佗一台,M̄-kuán tsē tiō tó tsi̍t-tâi
REC_02-48.wav,聽候時間一到,Thing hāu sî kàn tsi̍t-kàu
REC_02-48.wav,嘛是就say good-bye，,"Mà sī tiō say good bye,"
REC_02-48.wav,換別人坐。,Uānn pa̍t lâng-tsē.
REC_02-50.wav,之五  踅玲瑯馬,Tsi gōo se̍h-lin-long bé
REC_02-50.wav,一日一日,Tsi̍t-ji̍t tsi̍t-ji̍t
REC_02-50.wav,一年一年,Tsi̍t-nî tsi̍t-nî
REC_02-50.wav,躘懸、竄低,"Liòng kuân, Tshuàn kē"
REC_02-50.wav,躘懸、竄低,"Liòng kuân, Tshuàn kē"
REC_02-50.wav,拍拼的伊，出力向前。,"Phah phing ê ī, Tshut-la̍t hiòng-tsiân."
REC_02-50.wav,久年以後,Kú nî í-āu
REC_02-50.wav,伊雄雄發現,I hiông-hiông huat hiàn
REC_02-50.wav,家己,Ka-tī
REC_02-50.wav,猶原停佇原地,Iû guân thîng-tī guân tè
REC_02-50.wav,一點仔都無改變。,Tsi̍t-tiám ah to-bô kái-piàn.
REC_02-50.wav,二空一二年七月佇台中,Jī khong it jī-nî tshit guē tī tâi-tiong
REC_02-52.wav,十七、你用啥物養飼家己的生命？,"Tsa̍p-tshit, Lí-iōng siánn-mí iúnn-tshī ka-tī ê sinn-miā?"
REC_02-52.wav,你用啥物養飼家己的生命？,Lí-iōng siannh mí iúnn-tshī ka-tī ê sinn-miā?
REC_02-52.wav,你共生活的重心囥佇佗位？,Lí kā sing-ua̍h-ê tiông sim khǹg-tī tó-uī?
REC_02-52.wav,無代誌通做的時，,"Bô-tāi-tsì thang tsò-ê sî,"
REC_02-52.wav,你敢會空虛？,Lí kám-ē khang-hi?
REC_02-52.wav,一个人的時，,"Tsi̍t-ê lâng-ê sî,"
REC_02-52.wav,是毌是感覺孤單？,Sī 毌 sī kám-kak koo-tuann?
REC_02-52.wav,駛好車、蹛別莊,"Sái hó tshia, Tuà pia̍t-tsong"
REC_02-52.wav,你的生命敢有得著成就？,Lí-ê senn-miā kám-ū tit-tio̍h sîng-tsiū?
REC_02-54.wav,有權閣有勢,Ū khuân koh ū-sè
REC_02-54.wav,你的人生敢著算是成功？,Lí-ê jîn-sing kám tō sǹg-sī sîng-kong?
REC_02-54.wav,年華消逝,Liân huà siau tsuā
REC_02-54.wav,你敢有感覺人生空過？,Lí kám-ū kám-kak jîn-sing khang kuè?
REC_02-56.wav,日落西山的時，,"Ji̍t loh se san ê sî,"
REC_02-56.wav,你敢會當無遺無憾，安心入夢？,"Lí kám-ē tang bô uî bô hām, An-sim ji̍p bāng?"
REC_02-56.wav,過一站仔閣拄著遮的問題,Kuè-tsi̍t-tsām-á koh tú tiō tsiâ ê būn-tê
REC_02-56.wav,你敢會當肯定家己,Lí kám ē-tàng khíng-tīng ka-tī
REC_02-56.wav,猶原猶是有滿意的答案？,Iû guân iah-sī-ū buán-ì ê tap-àn?
REC_02-56.wav,二空一二年八月佇台中,Jī khong it jī-nî peh guē tī tâi-tiong
REC_02-58.wav,二十、快樂的代誌,"Jī-tsa̍p, Khuài-lo̍k-ê tāi-tsì"
REC_02-58.wav,我問少年人,Guá mn̄g siáu liân lâng
REC_02-58.wav,啥物是人生上快樂的代誌,Siánn-mí sī jîn-sing sióng khuài-lo̍k-ê tāi-tsì
REC_02-58.wav,一个笑笑仔講：,Tsi̍t-ê tshiò-tshiò-á-kóng :
REC_02-58.wav,出國𨑨迌是快樂的代誌,Tshut-kok tshit-thô sī khuài-lo̍k-ê tāi-tsì
REC_02-58.wav,另外一个小可歹勢，面仔紅記記：,"Līng-guā tsi̍t-ê sió-khuá phái-sè, Bīn-á âng-kì-kì :"
REC_02-58.wav,男女做愛是幸福的代誌,Lâm-lú tsò ài sī hīng-hok-ê tāi-tsì
REC_02-58.wav,閣有一个煞無意無意：,Koh-ū tsi̍t-ê suah bô-ì bô-ì :
REC_02-58.wav,閒閒啥攏免做，就是世間上蓋好的代誌。,"Îng-îng siánn lóng bián tsò, To̍h sī sè-kan sióng kài hó-ê tāi-tsì."
REC_02-60.wav,毋過，,"M̄-kò,"
REC_02-60.wav,導遊𤆬團出國𨑨迌,Tō-iû tshuā-thuân tshut-kok tshit-thô
REC_02-60.wav,看起來嘛無真快樂,Khuànn-khí-lâi mà bô tsin khuài-lo̍k
REC_02-62.wav,黃色片的演員,N̂g-sik phìnn ê ián-guân
REC_02-62.wav,做起來嘛無蓋快樂,Tsò-khí-lâi mà bô kài khuài-lo̍k
REC_02-62.wav,路邊的街友歸日閒仙仙,Lōo-pinn-ê ke-iú kui ji̍t îng-sian-sian
REC_02-62.wav,感覺起來哪會有淡薄仔憂愁？,Kám-kak khí-lâi nà ē-ū tām pō ah iu-tshiû?
REC_02-62.wav,原來，快樂的原因毋是做啥物代誌,"Guân-lâi, Khuài-lo̍k-ê guân-in m̄-sī tsò siánn-mí tài tsì"
REC_02-62.wav,是用啥款心情去做伊。,Sī iōng siánn-khuán sim-tsîng khì tsò ī.
REC_02-64.wav,二十一、做無工課,"Jī-tsa̍p-it, Tsò bô khang-khuè"
REC_02-64.wav,「最近有閒無？」,""" tsuè-kīn ū-îng bô? """
REC_02-64.wav,「仝款真無閒呢！」,""" kâng-khuán tsin-bô-îng neh! """
REC_02-64.wav,逐家逐日拍拼,Ta̍k-ke ta̍k-ji̍t phah phing
REC_02-64.wav,想欲予世界閣較完美,Siūnn-beh-hōo sè-kài koh-khah uân-bí
REC_02-64.wav,想欲予家庭閣較幸福,Siōnn beh-hōo ka-tîng koh-khah hīng-hok
REC_02-64.wav,想欲予生命閣較充實,Siūnn-beh-hōo senn-miā koh-khah tshiong-si̍t
REC_02-64.wav,所以,Sóo-í
REC_02-64.wav,平常時工課做甲半暝,Pîng-siông-sî khang-khuè tsò-kah puànn-mê
REC_02-64.wav,吃飯慣習那配電腦,吃 pn̄g kuàn si̍p ná phuè tiān-náu
REC_02-64.wav,爬山的時嘛著隨時檢查智慧手機,Pê suann ê sî mà tiō suî-sî kiám-tsa tì-huī tshiú-ki
REC_02-64.wav,袂當lose任何一條訊息,Bē-tàng lose jîm hô tsi̍t-tiâu sìn-sit
REC_02-66.wav,所以,Sóo-í
REC_02-66.wav,上驚人講咱,Sióng kiann lâng-kóng lán
REC_02-66.wav,「無工課好做」,""" bô khang-khuè hó tsò """
REC_02-66.wav,抑是「做無工課」,"Iah-sī "" tsò bô khang-khuè """
REC_02-66.wav,毋過，經過久長閣忝頭的拍拼了後,"M̄-koh, King-kuè kú-tn̂g koh thiám-thâu ê phah phing liáu-āu"
REC_02-66.wav,世界敢有變較完美？,Sè-kài kám-ū piàn-khah uân-bí?
REC_02-66.wav,家庭敢有變較幸福？,Ka-tîng kám-ū piàn-khah hīng-hok?
REC_02-66.wav,生命敢有變較充實？,Senn-miā kám-ū piàn-khah tshiong-si̍t?
REC_02-68.wav,停落來的時，心內敢有滿足的感覺？,"Thîng-lo̍h lâi-ê sî, Sim-lāi kám-ū buán-tsiok ê kám-kak?"
REC_02-68.wav,身軀若行了傷緊,Sing-khu nā kiânn-liáu sionn kín
REC_02-68.wav,靈魂就綴袂著伊的跤步,Lîng-hûn tō tuè bē tiō ī ê kha-pōo
REC_02-69_Sep22_33.wav,肉體愈骨力的人,Jio̍k-thé jú kut-la̍t ê-lâng
REC_02-69_Sep22_33.wav,心就愈貧惰,Sim to̍h jú pîn-tuānn
REC_02-69_Sep22_33.wav,佇人生的路途中,Tī jîn-sing-ê lōo-tôo-tiong
REC_02-69_Sep22_33.wav,上好是不時將跤步停落來,Sióng hó sī put-sî tsiòng kha-pōo thîng lō lâi
REC_02-69_Sep22_33.wav,將心靜落來,Tsiong sim tsīng lō lâi
REC_02-69_Sep22_33.wav,予家己無工課好做,Hōo ka-tī bô khang-khuè hó tsò
REC_02-69_Sep22_33.wav,好好仔享受做「無工課」的甘甜。,"Hó-hó-á hiáng-siū tsò "" bô khang-khuè "" ê kam-tinn."
REC_02-69_Sep22_34.wav,二十三、簡單的智慧──腦筋急轉彎,"Jī si̍p sann, Kán-tan-ê tì-huī ─ ─ náu-kin kip tsuán uan"
REC_02-69_Sep22_34.wav,之一,Tsi-it
REC_02-69_Sep22_35.wav,將象囥入去冰箱,Tsiong tshiūnn khǹg-ji̍p-khì ping-siunn
REC_02-69_Sep22_35.wav,需要幾步？,Su iau-kuí pōo?
REC_02-69_Sep22_35.wav,──冰箱門拍開、象囥入去、門共關起來。,"─ ─ ping-siunn mn̂g phah-khui, Tshiūnn khǹg-ji̍p-khì, Mn̂g kā kuainn-khí-lâi."
REC_02-69_Sep22_36.wav,世間的真理原本就是遮簡單、遮樸素,"Sè kàn ê tsin-lí guân-pún to̍h sī tsiah kán-tan, Tsiah phok sòo"
REC_02-69_Sep22_36.wav,是咱的頭殼傷過複雜,Sī lán-ê thâu-khak sionn kuè ho̍k-tsa̍p
REC_02-69_Sep22_36.wav,才會看袂出人生,Tsiah-ē khuànn-bē-tshut jîn-sing
REC_02-69_Sep22_36.wav,簡單的道理。,Kán-tan-ê tō-lí.
REC_02-69_Sep22_37.wav,之五,Tsi gōo
REC_02-69_Sep22_37.wav,一个查某囡仔欲按怎查埔人證明,Tsi̍t-ê tsa-bóo-gín-á beh-àn-tsuánn tsa-poo-lâng tsìng-bîng
REC_02-69_Sep22_37.wav,家己是真正的查某人？,Ka-tī sī tsin-tsiànn-ê tsa-bóo-lâng?
REC_02-69_Sep22_37.wav,──提身分證予對方看。,─ ─ thê sin-hūn-tsìng hōo-tuì-hong-khuànn.
REC_02-70.wav,佇現代人的目珠內底,Tī hiàn tài lâng-ê ba̍k tsu lāi-té
REC_02-70.wav,事實若無寫踮文件頂頭,Sū-si̍t ná bô siá tiàm bûn-kiānn tíng-thâu
REC_02-70.wav,就毋是事實。,Tō m̄-sī sū-si̍t.
REC_02-70.wav,之六,Tsi la̍k
REC_02-70.wav,無愛讀冊的囝仔啥物課攏毋去上,Bô-ài tha̍k-tsheh-ê kánn á siánn-mí khò lóng m̄ khì sióng
REC_02-70.wav,只有佗一節課無法度缺席？,Tsí-ū tó tsi̍t tseh khò bô-huat-tōo khuat-si̍k?
REC_02-70.wav,──下課,─ ─ hā-khò
REC_02-72.wav,人就算是會當逃避人生所有的代誌,Lâng to̍h sǹg-sī ē-tàng tô-pī jîn-sing sóo-ū-ê tāi-tsì
REC_02-72.wav,總嘛是著面對死亡的降臨。,Tsóng mà sī tiō bīn-tuì sí-bông-ê kàng-lîm.
REC_02-74.wav,二十九、主人佮奴隸,"Jī-tsa̍p-káu, Tsú-lâng kah lôo-lē"
REC_02-76.wav,當當身體發出訊息,Tng tang sin thé-hua̍t tshut sìn-sit
REC_02-76.wav,講伊已經去餓著，,"Kóng ī í-king khì gō tio̍h,"
REC_02-76.wav,你定共伊講,Lí tiānn kā-i-kóng
REC_02-76.wav,莫吵，我咧無閒。,"Mài tshá, Guá lê bô-îng."
REC_02-76.wav,用這款方式，,"Iōng tsit-khuán hong-sik,"
REC_02-76.wav,你證明你是主人，,"Lí tsìng-bîng lí-sī tsú-lâng,"
REC_02-76.wav,身體是奴隸。,Sin-thé sī lôo-lē.
REC_02-78.wav,當當身體發出信息,Tng tang sin thé-hua̍t tshut sìn-sit
REC_02-78.wav,講伊已經傷飽，,"Kóng ī í-king siunn pá,"
REC_02-78.wav,你煞講,Lí suah-kóng
REC_02-78.wav,毋過雞蛋糕真媠,M̄ koh-ke nua ko tsin-suí
REC_02-78.wav,看起來真好食款；,Khuànn-khí-lâi tsin-hó-tsia̍h khuán;
REC_02-78.wav,毋過雞排真芳,M̄-kò ke-pâi tsin-phang
REC_02-78.wav,鼻起來袂歹食款。,Phīnn-khí-lâi bē-pháinn tsiā khuán.
REC_02-80.wav,敢有人看過牛吃傷飽,Kám ū-lâng khuànn-kuè gû 吃 siunn pá
REC_02-80.wav,去看胃腸科的？,Khì-khuànn uī-tn̂g kho ê?
REC_02-80.wav,草埔有遮爾濟無仝的草,Tsháu-poo ū tsia nī tsè bô-kāng-ê tsháu
REC_02-80.wav,羊仔敢會去吃彼个,Iûnn-á kám-ē khì 吃 hit-ê
REC_02-80.wav,色緻好看，毋過對身體有損害的花？,"Sik-tì hó-khuànn, M̄-kò tuì sin-thé ū sún-hāi-ê hue?"
REC_02-82.wav,為著欲證明你是身體的主人，,"Uî tiō beh-tsìng-bîng lí-sī sin-thé-ê tsú-lâng,"
REC_02-82.wav,你甘願,Lí kam-guān
REC_02-82.wav,毋聽身體的話,M̄-thiann sin-thé ê-uē
REC_02-82.wav,做一个,Tsò-tsi̍t-ê
REC_02-82.wav,連畜牲攏不如的人。,Liân thik-senn lóng put-lû ê-lâng.
REC_02-84.wav,有一日,Ū-tsi̍t-ji̍t
REC_02-84.wav,身體擋袂牢，,"Sin-thé tòng-bē-tiâu,"
REC_02-84.wav,大聲喝咻,Tuā-siann-huah-hiu
REC_02-84.wav,講伊無欲閣忍受,Kóng i bô-beh koh-jím-siū
REC_02-84.wav,你的草ta̍h、你的傷害。,"Lí-ê tshó ta̍h, Lí-ê siong-hāi."
REC_02-84.wav,你開始暝日煩惱、四界走傱，,"Lí khai-sí mê-ji̍t huân-ló, Sì-kè-tsáu-tsông,"
REC_02-84.wav,想盡辦法,Siūnn tsīn pān-huat
REC_02-84.wav,走揣彼个,Tsáu-tshuē hit-ê
REC_02-84.wav,身體“無定”會想欲愛的物；,Sin-thé “ bô tiānn ” ē siōnn beh ài-ê mih;
REC_02-86.wav,做一寡,Tsò tsi̍t kuánn
REC_02-86.wav,身體“無定”會佮意的代誌。,Sin-thé “ bô tiānn ” ē kah-ì-ê tāi-tsì.
REC_02-86.wav,扶扶挺挺，,"Phôo phôo-thánn thánn,"
REC_02-86.wav,將以前虐待身體的額,Tsiong í-tsîng gi̍k-thāi sin-thé-ê giā
REC_02-86.wav,攏總還還轉去，,"Lóng-tsóng hîng-hîng tńg-khì,"
REC_02-86.wav,做身體乖順的,Tsò sin-thé kuai sūn ê
REC_02-86.wav,奴隸。,Lôo-lē.
REC_02-88.wav,二空一二年六月佇台中,Jī khong it jī-nî la̍k guē tī tâi-tiong
REC_02-90.wav,三十三、地獄佮天堂,"Sann-tsa̍p-sann, Tè ga̍k kah thian-tông"
REC_02-90.wav,他人是地獄,Thann-jîn sī tè ga̍k
REC_02-90.wav,逐家攏認為,Ta̍k-ke lóng līn-uî
REC_02-90.wav,家己的思考模式,Ka-tī ê su-khó bôo-sik
REC_02-90.wav,才是正確,Tsiah-sī tsìng-khak
REC_02-92.wav,逐家攏希望,Ta̍k-ke lóng-hi-bāng
REC_02-92.wav,地球照家己想欲愛的方式轉踅,Tē-kiû tsiàu ka-tī siōnn beh ài-ê hong-sik tńg-se̍h
REC_02-94.wav,逐家攏咧要求,Ta̍k-ke lóng lê iàu kiû
REC_02-94.wav,別人「改正」in 的作為。,"Pa̍t-lâng "" kái-tsìng "" in-ê tsok uī."
REC_02-94.wav,「我是為你好」,""" guá-sī uî lí hó """
REC_02-94.wav,「我是關心你」,""" guá-sī kuan sim-lí """
REC_02-96.wav,「按呢做才是對的」,""" àn-ne tsò tsiah sī-tuì ê """
REC_02-96.wav,「按呢處理，你的人生才會進步……」,""" àn-ne tshù lí, Lí-ê jîn-sing tsiah-ē tsìn-pōo... """
REC_02-96.wav,逐日、逐日,"Ta̍k-ji̍t, Ta̍k-ji̍t"
REC_02-96.wav,咱攏活佇「別人」的地獄內底,"Lán lóng ua̍h tī "" pa̍t-lâng "" ê tè ga̍k lāi-té"
REC_02-96.wav,逐日、逐日,"Ta̍k-ji̍t, Ta̍k-ji̍t"
REC_02-96.wav,咱嘛一直予家己,Lán mà it-ti̍t hōo ka-tī
REC_02-96.wav,誠做親人、朋友的地獄,"Tsiânn-tsò tshin-lâng, Pîng-iú-ê tè ga̍k"
REC_02-98.wav,每一个人,Muí-tsi̍t-ê-lâng
REC_02-98.wav,攏是獨立的,Lóng-sī to̍k-li̍p-ê
REC_02-98.wav,每一个人,Muí-tsi̍t-ê-lâng
REC_02-98.wav,攏有家己的生活經驗佮知識,Lóng-ū ka-tī ê sing-ua̍h king-giām kah ti sik
REC_02-98.wav,愛,Ài
REC_02-98.wav,毋是將對方關佇籠仔內,M̄ sī-tsiòng tuì-hong kuainn-tī lóng ah lāi
REC_02-98.wav,愛,Ài
REC_02-98.wav,嘛毋是乎對方變做,Mā-m̄-sī honnh tuì-hong piàn-tsò
REC_02-98.wav,家己的鏡、,"Ka-tī ê kiànn,"
REC_02-98.wav,家己的附屬,Ka-tī ê hù-sio̍k
REC_02-100.wav,印度的哲學家講：,Ìn-tōo-ê thiat-ha̍k ka kóng :
REC_02-100.wav,「地獄予人創作出來，,""" tè ga̍k hōo-lâng tshong tsoh tshut-lâi,"
REC_02-100.wav,因為咱期待天堂」,"In uî lán kî-thāi thian-tông """
REC_02-100.wav,若是無要求,Ná sī-bô iàu kiû
REC_02-100.wav,「大家攏仝款」的天堂，,""" ta-ke lóng kâng-khuán "" ê thian-tông,"
REC_02-100.wav,就袂有,Tō bē-ū
REC_02-100.wav,「你哪會按呢……」的地獄,""" lí nà ē àn-ne... "" ê tè ga̍k"
REC_02-102.wav,敨縛家己,Tháu pa̍k ka-tī
REC_02-102.wav,敨縛別人,Tháu pa̍k pa̍t-lâng
REC_02-102.wav,自由，才是真正的天堂。,"Tsū-iû, Tsiah-sī tsin-tsiànn-ê thian-tông."
REC_02-104.wav,「眾業所感，獲報如是……動經億劫，求出無期。此界壞時，寄生他界。,""" tsiòng gia̍p sóo kám, Hi̍k-pò jû sī... Tōng king ik kiap, Kiû tshut bû kî. Tshú kài hāi sî, Kià sing thann kài."
REC_02-106.wav,他界次壞，轉寄他方……」。── 地藏菩薩本願經,"Thann kài tshù huāi, Tsuán kì thann hong... "". ─ ─ tè tsông phôo-sat pún guān king"
REC_02-108.wav,三十四、輪迴,"Sann-tsa̍p-sì, Lún huê"
REC_02-108.wav,地藏菩薩本願經,Tè tsông phôo-sat pún guān king
REC_02-110.wav,「你哪會siān講著講袂變！」,""" lí nà ē siān kóng to̍h kóng bē pìnn! """
REC_02-110.wav,「你哪會攏欲按呢！」,""" lí nà ē lóng-beh àn-ne! """
REC_02-110.wav,罵人的,Mē lâng-ê
REC_02-110.wav,明知對方的習慣就是按呢,Bîng-tsai tuì-hong-ê si̍p-kuàn to̍h sī àn-ne
REC_02-110.wav,煞逐遍攏擋袂牢；,Suah ta̍k piàn lóng-tòng-bē-tiâu;
REC_02-110.wav,Hông罵的,Hông mē ê
REC_02-110.wav,明知對方無佮意這種做法,Bîng-tsai tuì-hong bô-kah-ì tsit tsiòng tsò-huat
REC_02-110.wav,煞嘛無想欲改變。,Suah mà bô-siūnn-beh kái-piàn.
REC_02-112.wav,逐月逐日,Ta̍k guē ta̍k-ji̍t
REC_02-112.wav,咱一直、一直為著仝款的代誌,"Lán it-ti̍t, It-ti̍t uî tiō kâng-khuán-ê tāi-tsì"
REC_02-112.wav,佮仝款的人來冤家。,Kah kâng-khuán ê-lâng lâi uan-ke.
REC_02-112.wav,「我哪會遮衰，逐遍攏拄著爛桃花？」,""" guá nà ē tsiah sue, Ta̍k piàn lóng-tú tiō nuā thô-hue? """
REC_02-112.wav,「我哪會遮歹運，逐遍生理攏失敗？」,""" guá nà ē tsiah pháinn-ūn, Ta̍k piàn sing-lí lóng sit-pāi? """
REC_02-112.wav,「我哪會攏……」,""" guá nà ē lóng... """
REC_02-112.wav,用仝款的方法做仝款的代誌,Iōng kâng-khuán-ê hong-huat tsò kâng-khuán-ê tāi-tsì
REC_02-112.wav,想欲得到無仝的結果，,"Siōnn beh tit tò bô-kāng-ê kiat-kó,"
REC_02-112.wav,這是有憨人才會有的期待。,Tse sī ū 憨 lâng tsiah-ē ū-ê kî-thāi.
REC_02-112.wav,想欲有幸福快樂的未來，,"Siōnn beh-ū hīng-hok khuài-lo̍k-ê bī-lâi,"
REC_02-112.wav,脫離無止盡的“輪迴”,Thuat li bô tsí tsīn ê “ lún huê ”
REC_02-112.wav,只有對改變面對生活中大細項代誌的模式,Tsí-ū uì kái-piàn bīn-tuì sing-ua̍h-tiong tuā-sè hāng tāi-tsì ê bôo-sik
REC_02-112.wav,開始！,Khai-sí!
REC_02-114.wav,二空一二年六月佇台中,Jī khong it jī-nî la̍k-gue̍h tī tâi-tiong
REC_02-116.wav,三十九、假設句,"Sann-tsa̍p-káu, Kà-siat kù"
REC_02-116.wav,假設句是複合句的一種，,"Kà-siat kù sī ho̍k-ha̍p kù ê tsi̍t-tsióng,"
REC_02-116.wav,伊是由二个簡單句組成──,Ī sī-iû lī ê kán-tan kù tsoo-sîng ─ ─
REC_02-116.wav,其中一句描述向望發生的代誌,Kî tiòng tsi̍t-kù biâu-su̍t ǹg-bāng huat-sing-ê tāi-tsì
REC_02-116.wav,另外一句描述代誌若是發生，會有啥款好結果。,"Līng-guā tsi̍t-kù biâu-su̍t tāi-tsì ná-sī huat-sing, Ē-ū siánn-khuán hó kiat-kó."
REC_02-118.wav,這種複合句差不多攏會用假設詞來開始，,"Tsit-tsióng ho̍k-ha̍p kù tsha-put-to lóng ē-iōng kà-siat sû lâi khai-sí,"
REC_02-118.wav,伊會當指向過去,I-ē tang tsí-hiòng kuè-khì
REC_02-118.wav,嘛會當指向未來。,Mà ē tang tsí-hiòng bī-lâi.
REC_02-118.wav,假設句會當乎咱平淡、不幸的現實生活變做彩色：,"Kà-siat kù ē-tàng honnh lán pîng tām, Put-hīng-ê hiān-si̍t sing-ua̍h piàn-tsò tshái-sik :"
REC_02-120.wav,「假使彼當時我若……,""" kà sù hit tong-sî guá ná..."
REC_02-120.wav,這馬就好過矣」,"Tsit ma to̍h hó-kuè ah """
REC_02-120.wav,「若準早知……,""" nā-tsún tsá-tsai..."
REC_02-120.wav,就袂按呢啊」,"Tō bē àn-ne a """
REC_02-120.wav,「假使我有,""" kà-sú guá ū"
REC_02-120.wav,成功的事業、富裕的生活、,"Sîng-kong-ê sū-gia̍p, Hù-lū ê sing-ua̍h,"
REC_02-120.wav,美滿的婚姻、有孝的囝兒、,"Bí-buán ê hun-in, Iú-hàu ê kiánn-jî,"
REC_02-120.wav,健康的身體、和樂的家庭……,"Kiān-khong-ê sin-thé, Hô lo̍k ê ka-tîng..."
REC_02-120.wav,一定會真快樂」!,"It-tīng-ē tsin khuài-lo̍k ""!"
REC_02-122.wav,若是生活中有傷濟假設句,Ná-sī sing-ua̍h-tiong ū siunn tsè ká-siat kù
REC_02-122.wav,咱就會將注意力攏囥佇,Lán tō ē tsiòng tsù-ì-li̍k lóng khǹg-tī
REC_02-122.wav,已經過去，無法度閣改變的過去，,"Í-king kuè-khì, Bô-huat-tōo koh kái-piàn ê kuè-khì,"
REC_02-122.wav,抑是猶袂發生、嘛毋知敢會發生的未來。,"Iah-sī iáu-bē huat-sing, Mà m̄-tsai kám-ē huat-sing-ê bī-lâi."
REC_02-122.wav,袂記得咱真正搦佇手頭的,Bē-kì-tsit lán tsin-tsiànn la̍k tī tshiú-thâu ê
REC_02-122.wav,只有現在。,Tsí-ū hiān-tsāi.
REC_02-122.wav,二空一二年七月佇台中,Jī khong it jī-nî tshit guē tī tâi-tiong
REC_02-124.wav,四十三、神聖的母親,"Sì-tsa̍p-sann, Sîn-sìng ê bú-tshin"
REC_02-124.wav,母親節的時,Bó-tshin tseh ê sî
REC_02-124.wav,無分政府佮民間,Bô hūn tsìng-hú kah bîn-kan
REC_02-124.wav,無論電視抑電台,Bô-lūn tiān-sī ia̍h tiān-tâi
REC_02-124.wav,大家聲聲句句感謝,Ta-ke siann-siann-kù-kù kám-siā
REC_02-124.wav,偉大的母親,Uí-tāi ê bú-tshin
REC_02-124.wav,大家攏需要,Ta-ke lóng-su-iàu
REC_02-124.wav,神聖的母親、,"Sîn-sìng ê bú-tshin,"
REC_02-124.wav,包容的女性：,Pau-iông ê lú-sìng :
REC_02-126.wav,囡仔撞死人,Gín-á tōng sí-lâng
REC_02-126.wav,老母欲哭欲nih，,"Láu bú beh khàu beh nih,"
REC_02-126.wav,佇鏡頭前向大家叩頭會失禮。,Tī kiànn thâu-tsîng hiòng ta-ke khàu-thâu huē-sit-lé.
REC_02-126.wav,查埔人咧？,Tsa-poo-lâng lê?
REC_02-126.wav,老爸走去匿，,"Láu pē tsáu-khì li̍k,"
REC_02-126.wav,囡仔將藥水布縛佇無受傷的頭殼頂，,"Gín-á tsiong iō tsuí pòo pa̍k-tī bô siū-siong-ê thâu-khak-tíng,"
REC_02-126.wav,藏佇病院毋敢出來。,Tshàng-tī pēnn-ìnn m̄-kánn tshut-lâi.
REC_02-128.wav,藝人分手,Gē-jîn hun-tshiú
REC_02-128.wav,女朋友佮前女朋友攏出來pué會，,"Lú-pîng-iú kah tsîng lú-pîng-iú lóng-tshut-lâi pué huē,"
REC_02-128.wav,查埔人咧？,Tsa-poo-lâng lê?
REC_02-128.wav,恬恬佇邊仔做無事人。,Tiām-tiām tī-pinn-á tsò bô-sū jîn.
REC_02-130.wav,神聖的母親,Sîn-sìng ê bú-tshin
REC_02-130.wav,有家庭，無自我：,"Ū ka-tîng, Bô tsū-ngóo :"
REC_02-130.wav,「我絕對相信家己的翁婿,""" guá tsua̍t-tuì siong-sìn ka-tī ê ang-sài"
REC_02-130.wav,袂對不起我」；,"Bē tuì-put-khí guá "";"
REC_02-132.wav,「我絕對相信家己的囡仔,""" guá tsua̍t-tuì siong-sìn ka-tī ê gín-á"
REC_02-132.wav,袂做出傷天害理的代誌」。,"Bē tsò-tshut siong-thian-hāi-lí ê tāi-tsì ""."
REC_02-132.wav,神聖的母親,Sîn-sìng ê bú-tshin
REC_02-132.wav,袂當做科學家、,"Bē tang tsò kho-ha̍k-ka,"
REC_02-132.wav,袂當做詩人、,"Bē tang tsò si-jîn,"
REC_02-132.wav,袂當做官、,"Bē tang tsò-kuann,"
REC_02-132.wav,袂當追求家己的理想：,Bē-tàng tui-kiû ka-tī ê lí-sióng :
REC_02-132.wav,遮的攏是翁的工課、,"Tsia-ê lóng-sī ang ê khang-khuè,"
REC_02-132.wav,遮的攏是囝的工課。,Tsia-ê lóng-sī kiánn ê khang-khuè.
REC_02-132.wav,原來，社會讚揚的,"Guân-lâi, Siā-huē tsán iông ê"
REC_02-132.wav,神聖母親，,"Sîn-sìng bú-tshin,"
REC_02-132.wav,人人呵咾的,Lâng-lâng o-ló-ê
REC_02-132.wav,包容女性，,"Pâu iông lú-sìng,"
REC_02-132.wav,其實不過是查埔人軟汫,Kî-si̍t put-kò-sī tsa-poo-lâng nńg-tsiánn
REC_02-132.wav,自私、免負責任的,"Tsū-su, Bián hū-tsik jîm ê"
REC_02-132.wav,美麗包裝。,Bí lê pau-tsong.
REC_02-132.wav,二空一二年五月母親節進前，初次刊佇《海翁台語文學雜誌》第一百二十七期。,"Jī khong it jī-nî gōo guē bó-tshin tseh tsìn-tsîng, Tshoo tshù khan tī 《 hái-ang tâi-gí bûn-ha̍k tsa̍p-tsì 》 tē tsi̍t-pah-jī-tsa̍p tshit-kî."
REC_02-134.wav,四十四篇、“新好男人”無欲鬥洗碗,"Sì-tsa̍p-sì phinn, “ sin hó lâm-jîn ” bô-beh tàu sé-uánn"
REC_02-134.wav,之一  媽媽的感動,Tsi-it ma-ma-ê kám-tōng
REC_02-134.wav,“媽媽，今仔日是你的生日,"“ ma-mah, Kin-á-ji̍t-sī lí-ê senn-ji̍t"
REC_02-134.wav,我來共你鬥洗碗！”,Guá-lâi kā lí tàu sé-uánn! ”
REC_02-134.wav, “阿母，今仔日是母親節,"“ a-bú, Kin-á-ji̍t-sī bú-tshin tseh"
REC_02-134.wav,煮飯就予我來鬥相共”,Tsú-pn̄g tō hōo guá-lâi tàu-sann-kāng ”
REC_02-134.wav,“乖囡仔，你有影真貼心，媽媽無白疼你”,"“ kuai gín-á, Lí ū-iánn tsin-tah-sim, Ma-ma bô pe̍h thiànn lí ”"
REC_02-134.wav,“貼心的，為著慶祝咱結婚五周年，,"“ tah-sim-ê, Uî tiō khìng-tsiok lán kiat-hun gōo tsiu-nî,"
REC_02-134.wav,共囝仔洗身軀這項代誌,Kā kiánn-á sé-sing-khu tsit-hāng tāi-tsì
REC_02-134.wav,今仔日就交乎我囉！”,Kin-á-ji̍t tō kau honnh guá looh! ”
REC_02-134.wav, “俺某的，為著體貼你上班的辛苦，,"“ án bóo ê, Uî tiō thé-thiap lí siōng-pan-ê sin-khóo,"
REC_02-134.wav,以後逐禮拜三攏 予我來洗碗好啦！”,Í-āu ta̍k lé-pài-sann lóng-hōo guá-lâi sé-uánn hó lah! ”
REC_02-136.wav,“難得你閣tsiah會曉想！”,“ lân tik lí koh tsiah ē-hiáu siūnn! ”
REC_02-136.wav,媽媽對家己的翁婿、囡仔遮爾仔捌代誌,"Ma má tuì ka-tī ê ang-sài, Gín-á tsia nī á bat-tāi-tsì"
REC_02-136.wav,感覺真安慰、真滿足。,"Kám-kak tsin-an-uì, Tsin-buán-tsiok."
REC_02-136.wav,因為伊的安慰佮滿足,In uî ī ê an-uì kah buán-tsiok
REC_02-136.wav,“家”事，煞慢慢仔攏總變做是,"“ ka ” sū, Suah bān-bān-á lóng-tsóng piàn-tsò sī"
REC_02-136.wav,“媽”事,“ ma ” sū
REC_02-138.wav,四十五、囡仔故事的期末考卷,"Sì-tsa̍p-gōo, Gín-á kòo-sū ê ki bua̍t khó kńg"
REC_02-138.wav,人生目標：下面是囡仔故事內底，女性角色（無一定是女主角）的人生目標。請寫出下面遮的描述是對佗一个故事出來的？,"Jîn-sing bo̍k-piau : e bīn sī gín-á kòo-sū lāi-té, Lú-sìng kak-sik ( bô-it-tīng-sī lú-tsú-kak ) ê jîn-sing bo̍k-piau. Tshiánn siá-tshut e bīn tsia-ê biâu-su̍t sī uì tó-tsi̍t-ê kòo-sū tshut-lâi-ê?"
REC_02-140.wav, （逐條五分）。另外，內面有一个選項是囡仔故事內底無可能出現的，請指出是佗一个（五分）？,"( ta̍k tiâu gōo-hūn ). Līng-guā, Lāi-bīn ū-tsi̍t-ê suán-hāng sī gín-á kòo-sū lāi-té bô-khó-lîng tshut hiàn ê, Tshiánn tsí tshut-sī tó-tsi̍t-ê ( gōo-hūn )?"
REC_02-142.wav,結婚對象：下面是囡仔故事內底，女主角的結婚對象。請寫出下面遮的描述是對佗一个故事出來的（逐條五分）。,"Kiat-hun tuì-siōng : e bīn sī gín-á kòo-sū lāi-té, Lú tsú-kak-ê kiat-hun tuì-siōng. Tshiánn siá-tshut e bīn tsiâ ê biâu-su̍t sī uì tó-tsi̍t-ê kòo-sū tshut-lâi-ê ( ta̍k tiâu gōo-hūn )."
REC_02-142.wav,另外，內面有一个選項是囡仔故事內底無可能出現的，請指出是佗一个 （五分）？,"Līng-guā, Lāi-bīn ū-tsi̍t-ê suán-hāng sī gín-á kòo-sū lāi-té bô-khó-lîng tshut-hiān-ê, Tshiánn tsí tshut-sī tó-tsi̍t-ê ( gōo-hūn )?"
REC_02-144.wav,連看覓：下面是囡仔故事內底，女主角無應該做的代誌佮後果，請將對應的選項連起來（逐條5分）。,"Liân khuànn-māi : e bīn sī gín-á kòo-sū lāi-té, Lú-tsú-kak bô-ìng-kai tsò-ê tāi-tsì kah hiō-kó, Tshiánn tsiòng tuì-ìng ê suán-hāng liân khí-lâi ( ta̍k tiâu 5 hun )."
REC_02-146.wav,申論題：請解釋作者所講，「女性毋是出世就誠做女性，是hông教育做女性的」這句話的意涵（十分）。,"Sin lūn tê : tshiánn kái-sik tsok-tsiá sóo-kóng, "" lú-sìng m̄-sī tshut-sì tō tsiânn-tsò lú-sìng, Sī hông kàu-io̍k tsò lú-sìng ê "" tsit-kù-uē ê ì-hâm ( tsa̍p-hūn )."
REC_02-148.wav,四十七、 風吹──獻予做伙為台語文運動拍拼的前輩佮有志,"Sì-tsa̍p-tshit, Hong-tshue ─ ─ hiàn-hōo tsò-hué uī tâi-gí-bûn ùn tōng phah phing ê tsiân-puè kah iú-tsì"
REC_02-148.wav,之一  吹袂落的風吹,Tsi-it tshue bē lak ê hong-tshue
REC_02-148.wav,風愈透,Hong lú thàu
REC_02-148.wav,風吹飛愈懸,Hong-tshe pue lú-kuân
REC_02-150.wav,搢風，是風吹展現韌性佮實力的時,"Tsìnn-hong, Sī hong-tshe tián-hiàn jūn sìng kah si̍t-li̍k ê sî"
REC_02-150.wav,對面吹來的兇風、惡風、狂風,"Tuì-bīn tshue lâi-ê hiong hong, Ok hong, Kông-hong"
REC_02-150.wav,吹甲伊腳步袂穩，,"Tshue kah i kioh pōo bē ún,"
REC_02-150.wav,吹甲伊蹁過來蹁過去,Tshe-kah i phiân kuè-lâi phiân kuè-khì
REC_02-152.wav,伊的身影,Ī ê sin-iánn
REC_02-152.wav,佇風中愈飛愈懸,Tī hong tiong lú pue lú-kuân
REC_02-152.wav,佇烏暗的環境內底,Tī oo-àm ê khuân-kíng lāi-té
REC_02-152.wav,大方展現家己奢颺的色緻,Tāi-hong tián-hiàn ka-tī tshia-iānn-ê sik-tì
"Oct 6, 2018.wav",第四十八篇、台灣教育（之一）  ,"Tē-sì tsa̍p-peh phinn, Tâi uan kàu-io̍k ( tsi-it )"
"Oct 6, 2018.wav",法國的大學生毋捌Hugo？,Huat-kok-ê tāi-ha̍k-sing m̄-bat Hugo?
"Oct 6, 2018.wav",無可能！,Bô-khó-lîng!
"Oct 6, 2018.wav",英國的大學生無讀過Shakespeare？,Ing-kok-ê tāi-ha̍k-sing bô tha̍k kuè Shakespeare?
"Oct 6, 2018.wav",我毋相信！,Guá m̄ siong-sìn!
"Oct 6, 2018.wav",Lô-se-a的大學生對Dostoevsky無啥物印象？,Lô se a ê tāi-ha̍k sing-tuì Dostoevsky bô-siánn-mi̍h ìn-siōng?
"Oct 6, 2018.wav",絕對袂按呢！,Tsua̍t-tuì-bē àn-ne!
"Oct 6, 2018.wav",台灣的大學生無讀過任何台灣文學名家的作品？,Tâi-uân-ê tāi-ha̍k-sing bô tha̍k kuè jîm hô tâi-uân-bûn-ha̍k bîng ka ê tsok-phín?
"Oct 6, 2018.wav",這是理所當然......,Tse sī lí sóo tòng jiân......
"Oct 6, 2018_1.wav",佇學校教英語,Tī-ha̍k-hāu kà ing-gí
"Oct 6, 2018_1.wav",「應該應該，國際化才有未來！」,""" ing-kai ìng-kai, Kok-tsè hua tsiah-ū bī-lâi! """
"Oct 6, 2018_1.wav",佇學校教華語,Tī-ha̍k-hāu kà hua gí
"Oct 6, 2018_1.wav",「應該應該，社會通行的語言著顧予在！」,""" ing-kai ìng-kai, Siā-huē thong hīng ê gí-giân tiō kòo hōo tsāi! """
"Oct 6, 2018_1.wav",佇學校教母語,Tī-ha̍k-hāu kà bú-gí
"Oct 6, 2018_1.wav",「抗議抗議，恁哪會攏遮爾仔意識形態？」,""" khòng-gī khòng-gī, Lín nà ē lóng tsia nī ah ì-sik hîng thāi? """
"Oct 6, 2018_1.wav",台灣囡仔佇愈來愈懸的教育過程當中,Tâi-uân-gín-á tī lú-lâi-lú kuân-ê kàu-io̍k kò thîng tang-tiong
"Oct 6, 2018_1.wav",慢慢仔,Bān-bān ah
"Oct 6, 2018_1.wav",袂記得家己是啥人。,Bē-kì-tsit ka-tī sī siánn-lâng.
"Oct 6, 2018_2.wav",第五十四篇、標語,"Tē-gōo tsa̍p-sì phinn, Piau-gí"
"Oct 6, 2018_2.wav",佇台灣的大街小巷行踏，,"Tī tâi-uân-ê tuā-ke-sió-hāng kiânn-ta̍h,"
"Oct 6, 2018_2.wav",不時會看到各種標語：,Put-sî ē khuànn tò kok-tsióng piau-gí :
"Oct 6, 2018_2.wav",「啉酒莫駛車，駛車莫啉酒」,""" lim-tsiú mài sái-tshia, Sái-tshia mài-lim-tsiú """
"Oct 6, 2018_2.wav",「毋通烏白擲糞埽」,""" m̄-thang oo-pe̍h tàn-pùn-sò """
"Oct 6, 2018_2.wav",「水深危險，禁止耍水」,""" tsuí-tshim guî-hiám, Kìm-tsí sńg-tsuí """
"Oct 6, 2018_2.wav",「時時防火，年年平安」,""" sî-sî hông-hué, Nî-nî pîng-an """
"Oct 6, 2018_2.wav",標語佮現實完全對反：,Piau-gí kah hiān-si̍t uân-tsuân tuì-huán :
"Oct 6, 2018_2.wav",真濟人亂擲糞埽的所在,Tsin tsè lâng lān tàn pùn-sò-ê sóo-tsāi
"Oct 6, 2018_2.wav",才會有「禁止亂擲」的標語,"Tsiah-ē-ū "" kìm-tsí luān-tàn "" ê piau-gí"
"Oct 6, 2018_2.wav",大家飲甲醉茫茫了後，照常駛車,"Ta-ke ím kah tsuì-bâng-bâng liáu-āu, Tsiàu-siông sái-tshia"
"Oct 6, 2018_2.wav",才會有「啉酒莫駛車」的標語,"Tsiah-ē-ū "" lim-tsiú mài sái-tshia "" ê piau-gí"
"Oct 6, 2018_3.wav",佇插愈濟支「禁止耍水」的所在泅水,"Tī tshah lú tsē ki "" kìm-tsí sńg-tsuí "" ê sóo-tsāi siû-tsuí"
"Oct 6, 2018_3.wav",愈顯示會出游泳的技術；,"Lú hián-sī ē tshut iû-íng-ê ki-su̍t,"
"Oct 6, 2018_3.wav",佇「十擺車禍九擺緊」的所在較車,"Tī "" tsa̍p páinn tshia-hō káu pái kín "" ê sóo-tsāi kà-tshia"
"Oct 6, 2018_3.wav",才表現會出車的性能；,Tsiah piáu hiàn ē tshut tshia-ê sìng-lîng;
"Oct 6, 2018_3.wav",「禁倒糞埽，違者罰錢」的標語下面,""" kìm tó-pùn-sò, Uî tsiá hua̍t-tsînn "" ê piau-gí e bīn"
"Oct 6, 2018_3.wav",糞埽的數目永遠佮罰金成正比 ──,Pùn-sò-ê sòo-bo̍k íng-uán kah hua̍t-kim sîng tsìng pí ─ ─
"Oct 6, 2018_3.wav",若是無hông罰著，,"Ná sī-bô hông hua̍t-tio̍h,"
"Oct 6, 2018_3.wav",抨一遍算賺一遍,Phiann tsi̍t-piàn sǹg tsuán tsi̍t-piàn
"Oct 6, 2018_3.wav",加做幾遍仔就好額。,Ke tsò-kuí piàn á to̍h hó giā.
"Oct 6, 2018_4.wav",細漢的時陣，學校分的筆記簿仔後面,"Sè-hàn ê-sî-tsūn, Ha̍k-hāu pun ê pit-kì pho̍k-á āu-bīn"
"Oct 6, 2018_4.wav",攏會印「做一个堂堂正正的中國人」,"Lóng-ē ìn "" tsò-tsi̍t-ê tông-tông tsìng tsìng-ê tiòng kok-lâng """
"Oct 6, 2018_4.wav",毌知是彼陣的人做代誌攏無堂正，,"毌 tsai sī hit-tsūn ê-lâng tsò-tāi-tsì lóng-bô tông tsìng,"
"Oct 6, 2018_4.wav",抑是其實大部分的台灣民眾,Iah-sī kî-si̍t tāi-pōo-hūn ê tâi-uân-bîn-tsiòng
"Oct 6, 2018_4.wav",彼時就已經無感覺家己是中國人？,Hit-sî tō í-king-bô kám-kak ka-tī sī tiòng kok-lâng?
"Oct 6, 2018_4.wav",二空一二年八月佇台中,Jī-khòng-it-jī nî peh-gue̍h tī tâi-tiong
"Oct 6, 2018_5.wav",第五十五篇、滿千送百,"Tē-gōo tsa̍p-gōo phinn, Muá tshing sàng pah"
"Oct 6, 2018_5.wav",「滿千送百」,""" muá tshing sàng pah """
"Oct 6, 2018_5.wav",「第二杯半價」,""" tē-jī pue puànn-kè """
"Oct 6, 2018_5.wav",「買五件送一件」,""" bé gōo-kiānn sàng tsi̍t-kiānn """
"Oct 6, 2018_5.wav",「預付一期拍六折」,""" ī hù tsi̍t-ki phah la̍k tsiat """
"Oct 6, 2018_5.wav",咱的世界,Lán-ê sè-kài
"Oct 6, 2018_5.wav",予濟濟唌人的拍折,Hōo tsè tsē siânn lâng-ê phah-tsiat
"Oct 6, 2018_5.wav",包圍,Pau-uî
"Oct 6, 2018_5.wav",「我用兩成的價數,""" guá iōng nn̄g-siânn ê kè-siàu"
"Oct 6, 2018_5.wav",買你選擇的權力好無？」,"Bé lí suán-ti̍k-ê khuân lí hó-bô? """
"Oct 6, 2018_5.wav",「我用三成的回饋,""" guá iōng sann-siânn-ê huê-kuī"
"Oct 6, 2018_5.wav",買你的自由好無？」,"Bé lí-ê tsū-iû hó-bô? """
"Oct 6, 2018_5.wav",「我用四成的折數,""" guá iōng sì-siânn ê tsiat sòo"
"Oct 6, 2018_5.wav",決定你身軀邊的人欲吃啥貨好無？」,"Kuat-tīng lí sing-khu pinn ê-lâng beh 吃 siánn-huè hó-bô? """
"Oct 6, 2018_5.wav",若好，恁以後就愛對我一心一意,"Ná hó, Lín í-āu tiō ài-tuì guá it sin it ì"
"Oct 6, 2018_5.wav",袂當閣去接近別人。,Bē-tàng koh-khì tsiap-kīn pa̍t-lâng.
"Oct 6, 2018_6.wav",我會用你預先支付的錢,Guá ē-iōng lí ī-sian tsi-hù ê tsînn
"Oct 6, 2018_6.wav",成做人質。,Tsiânn-tsò jîn-tsit.
"Oct 6, 2018_6.wav",另日，你若想欲選擇,"Līng-ji̍t, Lí ná siūnn-beh suán-ti̍k"
"Oct 6, 2018_6.wav",別牌的衫,Pa̍t pâi ê sann
"Oct 6, 2018_6.wav",別人的咖啡,Pa̍t-lâng-ê ka-pi
"Oct 6, 2018_6.wav",別間的游泳池,Pa̍t-king ê-iû íng-tî
"Oct 6, 2018_6.wav",我會將遮的錢沒收，算是,"Guá-ē tsiong tsia-ê-tsînn bu̍t-siu, Sǹg-sī"
"Oct 6, 2018_6.wav",自由的贖金、,"Tsū-iû-ê sio̍k kim,"
"Oct 6, 2018_6.wav",變心的代價。,Piàn-sim ê tài kè.
"Oct 6, 2018_6.wav",二空一二年十二月佇台中,Jī-khòng-it-jī nî tsa̍p-jī-gue̍h tī tâi-tiong
"Oct 6, 2018_7.wav",第五十六篇、核電五段,"Tē-gōo tsa̍p-la̍k phinn, Hi̍k tiān gōo-tuānn"
"Oct 6, 2018_7.wav",之二  高貴的台灣人,Tsi jī ko-kuì ê tâi uan lâng
"Oct 6, 2018_7.wav",核廢料就囥佇蘭嶼、運去北韓，,"Hi̍k huì-liāu tō khǹg-tī lân-sū, Ùn khì pak-hân,"
"Oct 6, 2018_7.wav",橫直已經乎in補償金，,"Huînn-ti̍t í-king honnh in póo-siông-kim,"
"Oct 6, 2018_7.wav",咱有俗的電通用較重要,Lán ū siok ê tiān thang iōng khah tiông iau
"Oct 6, 2018_7.wav",遮的番仔、落伍國家的人，,"Tsiah-ê huan-á, Lōo ngóo-kok kai ê-lâng,"
"Oct 6, 2018_7.wav",死就準煞，,"Sí tō tsún suah,"
"Oct 6, 2018_7.wav",免管in的死活啦！,Bián kuán in-ê sí-ua̍h lah!
"Oct 6, 2018_8.wav",之五  幸福的台灣人,Tsi gōo hīng-hok-ê tâi uan lâng
"Oct 6, 2018_8.wav",台電有in的專業，,"Tâi-tiān ū in-ê tsuan-gia̍p,"
"Oct 6, 2018_8.wav",政府欲按呢做一定也有伊的道理，,"Tsìng-hú beh àn-ne tsò it-tīng iā-ū ī ê tō-lí,"
"Oct 6, 2018_8.wav",咱毋通為反對來反對。,Lán m̄-thang uī huán-tuì lâi huán-tuì.
"Oct 6, 2018_8.wav",只要乖乖仔聽政府的話，,"Tsí-iàu kuai-kuai á thiann tsìng-hú ê-uē,"
"Oct 6, 2018_8.wav",在伊舞、在伊變，,"Tsāi ī bú, Tsāi i pìnn,"
"Oct 6, 2018_8.wav",啥物攏免想，啥物攏免驚,"Siánn-mí lóng bián siūnn, Siánn-mí lóng bián-kiann"
"Oct 6, 2018_8.wav",咱一定會當做一个,Lán it-tīng-ē tang tsò-tsi̍t-ê
"Oct 6, 2018_8.wav",幸福的台灣人,Hīng-hok-ê tâi uan lâng
"Oct 6, 2018_8.wav",二空一三年三月佇台中，刊佇《台文通訊罔報》第兩百二十八期,"Jī khong it sàm nî sann-gue̍h tī tâi tiòng, Khan tī 《 tâi bûn thong-sìn bóng pò 》 tē-nn̄g-pah jī-tsa̍p-peh ki"
"Oct 6, 2018_9.wav",第六十一篇、 Facebook （二）：安定的時代,"Tē la̍k tsa̍p-it phinn, Facebook ( jī ) : an-tīng ê sî-tāi"
"Oct 6, 2018_9.wav",「真媠的風景」,""" tsin-suí-ê hong-kíng """
"Oct 6, 2018_9.wav",六十幾个人揤讚,La̍k-tsa̍p kuí-ê-lâng tshī tsán
"Oct 6, 2018_9.wav",「好吃的餐廳」,""" hó 吃 ê tshan-thiann """
"Oct 6, 2018_9.wav",一百二十幾个人揤讚,Tsi̍t-pah-jī-tsa̍p kuí-ê-lâng tshī tsán
"Oct 6, 2018_9.wav",「少年查某囡仔貼相片講心情」,""" siáu liân tsa-bóo-gín-á tah siong phìnn kóng sim-tsiânn """
"Oct 6, 2018_9.wav",三百六十幾个人揤讚,Sann-pah-la̍k-tsa̍p kuí-ê-lâng tshī tsàn
"Oct 6, 2018_9.wav",反對核能電廠,Huán-tuì hi̍k-lîng tiān-tshiúnn
"Oct 6, 2018_9.wav",十二个人揤讚,Tsa̍p-jī ê-lâng tshī tsàn
"Oct 6, 2018_9.wav",抗議媒體壟斷,Khòng-gī muî-thé lóng tuàn
"Oct 6, 2018_9.wav",六个人,La̍k-ê-lâng
"Oct 6, 2018_9.wav",講讚,Kóng tsàn
"Oct 6, 2018_9.wav",原來，佇二十一世紀的台灣社會,"Guân-lâi, Tī jī-tsa̍p-it sè-kí ê tâi-uân siā-huē"
"Oct 6, 2018_9.wav",「小警總」猶原佇咱的心中,""" sió kìng tsóng "" iu-guân-tī lán-ê sim-tiong"
"Oct 6, 2018_9.wav",霆伊的警示聲......。,Tân ī ê kíng-sī siann.......
"Oct 6, 2018_9.wav",二空一二年十二月佇台中,Jī khong it jī-nî tsa̍p-jī guē tī tâi-tiong
"Oct 6, 2018_10.wav",第六十三篇、資訊時代,"Tē la̍k tsa̍p-sann phinn, Tsu-sìn sî tài"
"Oct 6, 2018_10.wav",往過佇國家級的實驗室才有的電腦，,"Íng-kuè tī kok-ka-kip ê si̍t-giām-sik tsiah-ū-ê tiān-náu,"
"Oct 6, 2018_10.wav",這陣予咱提來掠生氣的鳥仔去弄無辜的豬仔,Tsit tsūn-hōo lán thē lâi-lia̍h sing-khì ê tsiáu-á khì lāng bû-koo-ê ti-á
"Oct 6, 2018_10.wav",進前用佇國對國的通訊網路，,"Tsìn-tsîng iōng-tī kok-tuì-kok ê thong-sìn bāng-lōo,"
"Oct 6, 2018_10.wav",這馬予咱提來發佈晚頓欲食啥貨,Tsit ma hōo lán thē lâi hua̍t pòo-buán tǹg beh tsiā siánn-huè
"Oct 6, 2018_10.wav",將衛星拍起去太空，,"Tsiong uī-tshinn phah khí-khì thài khòng,"
"Oct 6, 2018_10.wav",予咱會當即時知影美國有一隻牛peh去樹仔頂的消息,Hōo lán ē-tàng tsik-sî tsai-iánn bí-kok ū tsi̍t-tsiah-gû peh-khì tshiū-á tíng-ê siau-sit
"Oct 6, 2018_10.wav",將基地台建設予好，,"Tsiong ki-tē-tâi kiàn-siat hōo hó,"
"Oct 6, 2018_10.wav",所以咱會當隨時App予朋友，講拄仔上課有偌無聊。,"Sóo-í lán ē-tàng suî-sî App hōo pîng-iú, Kóng tú-á sióng khò ū guā bô-liâu."
"Oct 6, 2018_10.wav",人講，,"Lâng-kóng,"
"Oct 6, 2018_10.wav",這就是資訊時代,Tse tō-sī tsu-sìn sî tài
"Oct 6, 2018_10.wav",初次刊佇二空一二年《詩行》台灣母語詩人大會集,Tshoo tshù khan tī jī khong it gī nî 《 si kiânn 》 tâi uan bú-gí si-jîn tāi huē-tsi̍p
