Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
"Oct 7, 2018.wav",附加詞類訊息的台語語詞搭配佇教學上的應用,Hù-ka sû-luī sìn-sit ê Tâi-gí gí-sû tah-phuè tī kàu-ha̍k siōng ê ìng-iōng,,
"Oct 7, 2018_1.wav",楊允言，大漢技術學院、資訊工程系，助理教授。,"Iûnn Ún-giân, Tāi-hàn Ki-su̍t Ha̍k-īnn, Tsu-sìn Kang-tîng Hē, tsōo-lí kàu-siū.",,
"Oct 7, 2018_2.wav",劉杰岳，拋荒台文工作室，負責人。,"Lâu Kia̍t-ga̍k, Pha-hng Tâi-bûn Kang-tsok-sik, hū-tsik-jîn.",,
"Oct 7, 2018_3.wav",陳鄭弘堯，台語文工作者。,"Tân-Tīnn Hông-giâu, Tâi-gí-bûn kang-tsok-tsiá.",,
"Oct 7, 2018_4.wav",陳柏中，國立清華大學、物理系，助理教授。,"Tân Peh-tiong, Kok-li̍p Tshing-huâ Tāi-ha̍k, Bu̍t-lí Hē, tsōo-lí kàu-siū.",,
"Oct 7, 2018_5.wav",摘要,Tiah-iàu,,
"Oct 7, 2018_6.wav",語詞搭配(collocation)是學習語詞按怎使用真好的工具，,"Gí-sû tah-phuè(collocation) sī ha̍k-si̍p gí-sû án-tsuánn sú-iōng tsin hó ê kang-khū,",,
"Oct 7, 2018_7.wav",語詞搭配(collocation)是學習語詞按怎使用真好的工具，,"Gí-sû tah-phuè(collocation) sī ha̍k-si̍p gí-sû án-tsuánn sú-iōng tsin hó ê kang-kū,",,
"Oct 7, 2018_8.wav",這會當透過對語料的互訊息(mutual information)佮相關度(correlation)的統計來得著，毋過嘛會產生袂少無必要的資料(noise)。,"tse ē-tàng thàu-kuè tuì gí-liāu ê Hōo-sìn-sit (mutual information) kah Siong-kuan-tōo (correlation) ê thóng-kè lâi tit--tio̍h, m̄-koh mā ē sán-sing bē-tsió bô pit-iàu ê tsu-liāu (noise).",,
"Oct 7, 2018_9.wav",本文提出利用詞類的訊息來進行篩選ê方法，自動共無必要的資料提掉，提升自動台語語詞搭配的品質，幫贊台語語詞的學習。,"Pún-bûn thê-tshut lī-iōng sû-luī sìn-sit lâi tsìn-hîng thai-suán ê hong-huat, tsū-tōng kā bô pit-iàu ê tsu-liāu the̍h-tiāu, thê-sing tsū-tōng Tâi-gí gí-sû tah-phuè ê phín-tsit, pang-tsān Tâi-gí gí-sû ê ha̍k-si̍p.",,
"Oct 7, 2018_10.wav",實驗結果顯示，利用詞類ê篩選，動詞—名詞(V—N)詞組 比 形容詞—名詞(A—N) 詞組 會當得著較好的結果；,"Si̍t-giām kiat-kó hián-sī, lī-iōng sû-luī ê thai-suán, tōng-sû — miâ-sû (V-N) sû-tsoo pí hîng-iông-sû — miâ-sû (A-N) sû-tsoo ē-tàng tit-tio̍h khah-hó ê kiat-kó;",,
"Oct 7, 2018_11.wav",查詢一个動詞正爿的名詞 抑是一个名詞倒爿的動詞的語詞搭配，所揣出來的資料嘛真有學習參考的價值。,"tshâ-sûn tsi̍t ê tōng-sû tsiànn-pîng ê miâ-sû iah-sī tsi̍t ê miâ-sû tò-pîng ê tōng-sû ê gí-sû tah-phuè, sóo tshuē--tshut-lâi ê tsu-liāu mā tsin ū ha̍k-si̍p tsham-khó ê kè-ta̍t.",,
"Oct 7, 2018_12.wav",毋過若欲進一步提升自動語詞搭配的品質，咱猶閣有誠濟空課愛做。,"M̄-koh nā beh tsìn-tsi̍t-pōo thê-sing tsū-tōng gí-sû tah-phuè ê phín-tsit, lán iáu-koh ū tsiânn-tsē khang-khuè ài tsò.",,
"Oct 7, 2018_13.wav",關鍵詞﹕ 台語文、語詞搭配、互訊息、相關度、語文教學,"Kuan-kiān-sû: Tâi-gí-bûn, Gí-sû Tah-phuè, Hōo-sìn-sit, Siong-kuan-tōo, Gí-bûn Kàu-ha̍k",,
"Oct 7, 2018_14.wav",1. 踏話頭：語料庫、語詞搭配,"It. Ta̍h uē-thâu: Gí-liāu-khòo, Gí-sû Tah-phuè",,
"Oct 7, 2018_15.wav",「搭配」這个詞，台語閣會使講「參佮」、「照佮」、「sann佮」、「配搭」、...等等，毋過為著佮華語詞對應，所以採用「搭配」。,"""Tah-phuè"" tsit ê sû, Tâi-gí koh ē-sái kóng ""tsham-kah"", ""tsiàu-kah"", ""sann-kah"", ""phuè-tah"",... tíng-tíng, m̄-koh uī-tio̍h kah Huâ-gí-sû tuì-ìng, sóo-í tshái-iōng ""tah-phuè"".",,
"Oct 7, 2018_16.wav",語料庫就是囥語言材料的倉庫，伊會使講是人類所講、所寫的語言文字的一个樣本，,"Gí-liāu-khòo tō-sī khǹg gí-giân tsâi-liāu ê tshng-khòo, i ē-sái kóng sī jîn-luī sóo kóng, sóo siá ê gí-giân bûn-jī ê tsi̍t ê iūnn-pún,",,
"Oct 7, 2018_17.wav",透過這个樣本，咱通透過語料庫了解這个語言、文字的使用情形。,"Thàu-kuè tsit ê iūnn-pún, lán thang thàu-kuè gí-liāu-khòo liáu-kái tsit ê gí-giân, bûn-jī ê sú-iōng tsîng-hîng.",,
"Oct 7, 2018_18.wav",二十世紀六空年代，英文的語料庫開始建立。,"Jī-tsa̍p sè-kí lio̍k khòng nî-tāi, Ing-bûn ê gí-liāu-khòo khai-sí kiàn-li̍p.",二十世紀60年代，英文的語料庫開始建立。,
"Oct 7, 2018_19.wav",九空年代，華文的資料庫嘛開始佇台灣、中國等所在建立。,"Kiú khòng nî-tāi, Huâ-bûn ê tsu-liāu-khòo mā khai-sí tī Tâi-uân, Tiong-kok tíng sóo-tsāi kiàn-li̍p.",,
"Oct 7, 2018_20.wav",台文的起步較晏，一直到這世紀（二十一世紀）才開始。,"Tâi-bûn ê khí-pōo khah uànn, it-ti̍t kàu tsit sè-kí (jī-tsa̍p-it sè-kí) tsiah khai-sí.",台文的起步較晏，一直到這世紀（21世紀）才開始。,
"Oct 7, 2018_21.wav",對強勢語言來講，語料庫的建立代表這个語言的重要性，因為建立了後會帶動這个語言的相關研究，嘛宣示伊佇學術界的地位；,"Tuì kiông-sè gí-giân lâi kóng, gí-liāu-khòo ê kiàn-li̍p tāi-piáu tsit ê gí-giân ê tiōng-iàu-sìng, in-uī kiàn-li̍p liáu-āu ē tài-tōng tsit ê gí-giân ê siong-kuan gián-kiù, mā suan-sī i tī ha̍k-su̍t-kài ê tē-uī;",,
"Oct 7, 2018_22.wav",對弱勢語言來講，語料庫的建立是這个語言欲復興的一个重要基礎，因為有利用著主導世界的電腦科技，而且有機會予這个語言佮其它的強勢語言做連結。,"tuì jio̍k-sè gí-giân lâi kóng, gí-liāu-khòo ê kiàn-li̍p sī tsit ê gí-giân beh ho̍k-hing ê tsi̍t ê tiōng-iàu ki-tshóo, in-uī ū lī-iōng tio̍h tsú-tō sè-kài ê tiān-náu kho-ki, jî-tshiánn ū ki-huē hōo tsit ê gí-giân kah kî-tha ê kiông-sè gí-giân tsò liân-kiat.",,
"Oct 7, 2018_23.wav",語料庫的應用研究有誠濟，佇遮，阮針對語文教學的語詞搭配做較詳細的探討。,"Gí-liāu-khòo ê ìng-iōng gián-kiù ū tsiânn tsē, tī tsia, gún tsiam-tuì gí-bûn kàu-ha̍k ê gí-sû tah-phuè tsò khah siông-sè ê thàm-thó.",,
"Oct 7, 2018_24.wav",語詞搭配(collocation) 就是「語詞用會當預測的方式組合做伙的方式」，嘛有人講是「仝一个文本內底，佇真近的所在共同出現的兩个抑是兩个以上的語詞」。,"Gí-sû tah-phuè (collocation) tō sī ""Gí-sû iōng ē-tàng ū-tshik ê hong-sik tsoo-ha̍p tsò-hué ê hong-sik"", mā ū-lâng kóng sī ""Kāng tsi̍t ê bûn-pún lāi-té, ī tsin kūn ê sóo-tsāi kiōng-tông tshut-hiān ê nn̄g ê iah-sī nn̄g ê í-siōng ê gí-sû"".",,
"Oct 7, 2018_25.wav",語詞搭配會使學著一个語詞ê慣用方法，,"Gí-sû tah-phuè ē-sái o̍h-tio̍h tsi̍t ê gí-sû ê kuàn-iōng hong-huat,",,
"Oct 7, 2018_26.wav",比一个例，,"pí tsi̍t ê lē,",,
"Oct 7, 2018_27.wav",咱訂火車單，閣去車頭付錢提著車單，咱會使講「車單拍好矣」，,"lán tīng hé-tshia-tuann, koh khì tshia-thâu hù-tsînn the̍h-tio̍h tshia-tuann, lán ē-sái kóng ""tshia-tuann phah-hó--ah"",",,
"Oct 7, 2018_28.wav",「拍」佮「摃」的意思相仝，毋過咱袂使講「車單摃好矣」，,"""phah"" kah ""kòng"" ê ì-sù sio-kāng, m̄-koh lán bē-sái kóng ""tshia-tuann kòng-hó--ah"",",,
"Oct 7, 2018_29.wav",所以，「拍」kah「車單」就有搭配ê關係，其中一个詞若是用同義詞共換掉，這个搭配關係無一定會繼續存在。,"sóo-í, ""phah"" kah ""tshia-tuann"" tō ū tah-phuè ê kuan-hē, kî-tiong tsi̍t ê sû nā-sī iōng tông-gī-sû kā uānn-tiāu, tsit ê tah-phuè kuan-hē bô-it-tīng ē kè-sio̍k tsûn-tsāi.",,
"Oct 7, 2018_30.wav",所以，「拍」kah「車單」就有搭配ê關係，其中一个詞若是用同義詞共換掉，這个搭配關係就無一定會繼續存在。,"sóo-í, ""phah"" kah ""tshia-tuann"" tō ū tah-phuè ê kuan-hē, kî-tiong tsi̍t ê sû nā-sī iōng tông-gī-sû kā uānn-tiāu, tsit ê tah-phuè kuan-hē tō bô-it-tīng ē kè-sio̍k tsûn-tsāi.",,
"Oct 7, 2018_31.wav",兩个語詞欲按怎鬥陣使用，一般ê辭典並無特別kā註明，這對語言ê學習加減有阻礙。,"Nn̄g ê gí-sû beh án-tsuánn tàu-tīn sú-iōng, it-puann ê sû-tián pīng bô ti̍k-pia̍t kā tsù-bîng, tse tuì gí-giân ê ha̍k-si̍p ke-kiám ū tsóo-gāi.",,
"Oct 7, 2018_32.wav",台灣人學英文，硬記英文語詞，,"Tâi-uân-lâng o̍h Ing-bûn, ngē-kì Ing-bûn gí-sû,",,
"Oct 7, 2018_33.wav",欲用英文佮人溝通ê時陣，利用遮的語詞鬥出一句咱掠做會通ê英文句，毋過講英語ê人可能捎無貓仔門，,"beh iōng Ing-bûn kah lâng koo-thong ê sî-tsūn, lī-iōng tsia-ê gí-sû tàu-tshut tsi̍t kù lán lia̍h-tsò ē thong ê Ing-bûn-kù, m̄-koh kóng Ing-gí ê lâng khó-lîng sa bô niau-á-mn̂g,",,
"Oct 7, 2018_34.wav",欲用英文佮人溝通ê時陣，利用遮的語詞鬥出一句咱掠做會通ê英文句，毋過講英語ê人可能捎無寮仔門，,"beh iōng Ing-bûn kah lâng koo-thong ê sî-tsūn, lī-iōng tsia ê gí-sû tàu tshut tsi̍t-kù lán lia̍h-tsò ē thong ê Ing-bûn-kù, m̄-koh kóng Ing-gí ê lâng khó-lîng sa bô liâu-á-mn̂g,",,
"Oct 7, 2018_35.wav",因為咱ê語詞搭配錯誤，錯誤可能包括語法kah慣用語。,"in-uī lán ê gí-sû tah-phuè tshò-ngōo, tshò-ngōo khó-lîng pau-kuah gí-huat kah kuàn-iōng-gí.",,
"Oct 7, 2018_36.wav",所以語詞搭配成做語言學習真重要ê一部份。,Sóo-í gí-sû tah-phuè tsiânn-tsò gí-giân ha̍k-si̍p tsin tiōng-iàu ê tsi̍t-pōo-hūn.,,
"Oct 7, 2018_37.wav",英文ê部份，出版袂少語詞搭配辭典，嘛是為著濟濟英語ê學習者。,"Ing-bûn ê pōo-hūn, tshut-pán bē-tsió gí-sû tah-phuè sû-tián, mā sī uī-tio̍h tsē-tsē Ing-gí ê ha̍k-si̍p-tsiá.",,
"Oct 7, 2018_38.wav",台語ê學習敢有需要注意語詞搭配？,Tâi-gí ê ha̍k-si̍p kám ū su-iàu tsù-ì gí-sû tah-phuè?,,
"Oct 7, 2018_39.wav",當然有需要，包括對想beh學台語ê外國人，嘛包括咱這代kah下一代。,"Tong-jiân ū su-iàu, pau-kuah tuì siūnn-beh o̍h Tâi-gí ê guā-kok-lâng, mā pau-kuah lán tsit tāi kah ē tsi̍t tāi.",,
"Oct 7, 2018_40.wav",受著強勢ê華語影響，誠濟自認為會曉講台語ê人，台語講起來mā是li-li-lak-lak，,"Siū-tio̍h kiông-sè ê Huâ-gí íng-hióng, tsiânn tsē tsū-jīm-uî ē-hiáu kóng Tâi-gí ê lâng, Tâi-gí kóng--khí-lâi mā sī li-li-lak-lak,",,
"Oct 7, 2018_41.wav",嘛因為用華語思考，有ê人「一尾魚」煞變做「一條魚」。,"mā in-uī iōng Huâ-gí su-khó, ū-ê lâng ""tsi̍t bué hî"" suah piàn-tsò ""tsi̍t tiâu hî"".",,
"Oct 7, 2018_42.wav",建立台語ê語詞搭配辭典是台語教學真重要ê一部份，,"Kiàn-li̍p Tâi-gí ê gí-sû tah-phuè sû-tián sī Tâi-gí kàu-ha̍k tsin tiōng-iàu ê tsi̍t-pōo-hūn,",,
"Oct 7, 2018_43.wav",可惜目前猶無，這是語言學界ê責任。,"khó-sioh bo̍k-tsiân iáu bô, tse sī gí-giân-ha̍k-kài ê tsik-jīm.",,
"Oct 7, 2018_44.wav",本文是徛佇資訊科學ê角度，提出現時另外一个通好運用ê方式： 利用台語文語料庫這个資源來建立台語語詞搭配ê資料。,"Pún-bûn sī khiā tī tsu-sìn kho-ha̍k ê kak-tōo, thê-tshut hiān-sî līng-guā tsi̍t ê thang-hó ūn-iōng ê hong-sik: Lī-iōng Tâi-gí-bûn gí-liāu-khòo tsit ê tsu-guân lâi kiàn-li̍p Tâi-gí gí-sû tah-phuè ê tsu-liāu.",,
"Oct 7, 2018_45.wav",2. 自動語詞搭配做法,Jī. Tsū-tōng Gí-sû Tah-phuè Tsò-huat,,
"Oct 7, 2018_46.wav",根據語料庫，欲共共同出現而且關係密切ê語詞揣出來，是利用統計ê方法。,"Kin-kì gí-liāu-khòo, beh kā kiōng-tông tshut-hiān jî-tshiánn  kuan-hē bi̍t-tshiat ê gí-sû tshuē--tshut-lâi, sī lī-iōng thóng-kè ê hong-huat.",,
"Oct 7, 2018_47.wav",有兩个公式會使做，,"Ū nn̄g ê kong-sik ē-sái tsò,",,
"Oct 7, 2018_48.wav",第一个是互訊息(mutual information，以下簡稱MI)，設使A、B是語詞，這兩个語詞ê MI ê公式是寫做按呢。,"tē-it ê sī hōo-sìn-sit (mutual information, í-hā kán-tshing MI), siat-sú A, B sī gí-sû, tsit nn̄g ê gí-sû ê MI ê kong-sik sī siá-tsò án-ne.",,
"Oct 7, 2018_49.wav",其中，「P of A」是語詞A ê機率，,"Kî-tiong, ""P of A"" sī gí-sû A ê ki-lu̍t,",,
"Oct 7, 2018_50.wav",設使A 攏總出現 「Frequency of A」 擺，所有ê語料攏總有N个詞(word tokens)，「P of A」 等於 N 分之「Frequency of A」,"siat-sú A lóng-tsóng tshut-hiān ""Frequency of A"" pái, sóo-ū ê gí-liāu lóng-tsóng ū N ê sû (word tokens), ""P of A"" tíng-î N hun tsi ""Frequency of A"".",,
"Oct 7, 2018_51.wav",仝款，「P of B」是語詞B ê機率，「P of AB」是詞組AB ê機率。,"Kāng-khuán, ""P of B"" sī gí-sû B ê ki-lu̍t, ""P of AB"" sī sû-tsoo AB ê ki-lu̍t.",,
"Oct 7, 2018_52.wav",咱分三種情形來討論：,Lán hun sann tsióng tsîng-hîng lâi thó-lūn:,,
"Oct 7, 2018_53.wav",(a) 設使A後壁干焦會出現B，B頭前干焦會出現A，這兩个詞一定會成對出現，,"(a) Siat-sú A āu-piah kan-tann ē tshut-hiān B, B thâu-tsîng kan-tann ē tshut-hiān A, tsit nn̄g ê sû it-tīng ē sîng-tuì tshut-hiān,",,
"Oct 7, 2018_54.wav",這款情形下，「P of A」近倚「P of B」近倚「P of AB」，「MI of AB」 近倚 「負log P of AB」，是一个較大ê正數；,"tsit khuán tsîng-hîng hā, ""P of A"" kīn-uá ""P of B"" kīn-uá ""P of AB"", ""MI of AB"" kīn-uá ""hū log P of AB"", sī tsi̍t ê khah tuā ê tsiànn-sòo;",,
"Oct 7, 2018_55.wav",若是AB定定成對出現，毋過A後壁會接B以外其它ê詞，B頭前嘛可能會接A以外其它ê詞，,"nā-sī AB tiānn-tiānn sîng-tuì tshut-hiān, m̄-koh A āu-piah ē tsiap B í-guā ê sû, B thâu-tsîng mā khó-lîng ē tsiap A í-guā ê sû,",,
"Oct 7, 2018_56.wav",這个時陣，「MI of AB」可能嘛是正數，毋過會較細；,"tsit-ê sî-tsūn, ""MI of AB"" khó-lîng mā-sī tsiànn-sòo, m̄-koh ē khah sè;",,
"Oct 7, 2018_57.wav",(b) 設使A佮B無關係（獨立事件），,"(b) Siat-sú A kah B bô kuan-hē (to̍k-li̍p sū-kiānn),",,
"Oct 7, 2018_58.wav",「P of AB」近倚「P of A」乘「P of B」，所以「MI of AB」近倚零；,"""P of AB"" kīn-uá ""P of A"" sîng ""P of B"", sóo-í ""MI of AB"" kīn-uá lîng;",「P of AB」近倚「P of A」乘「P of B」，所以「MI of AB」近倚0；,
"Oct 7, 2018_59.wav",(c) 設使語詞A出現致使B較袂出現，,"(c) Siat-sú gí-sû A tshut-hiān tì-sú B khah buē tshut-hiān,",,
"Oct 7, 2018_60.wav",「P of AB」 遠小於「P of A」乘「P of B」，所以「MI of AB」是負數。,"""P of AB"" uán sió î ""P of A"" sîng ""P of B"", sóo-í ""MI of AB"" sī hū-sòo.",,
"Oct 7, 2018_61.wav",基本上，語料愈大，統計ê結果愈有代表性。,"Ki-pún siōng, gí-liāu jú tuā, thóng-kè ê kiat-kó jú ū tāi-piáu-sìng.",,
"Oct 7, 2018_62.wav",第二个是相關度(correlation，以下簡稱CR)，這嘛是一个統計ê公式：,"Tē-jī-ê sī siong-kuan-tōo (correlation, í-hā kán-tshing CR), tse mā sī tsi̍t ê thóng-kè ê kong-sik:",,
"Oct 7, 2018_63.wav",簡單講，欲算「CR of AB」，就共語料內底ê詞組分做四个部分，透過頂面ê公式來計算。,"Kán-tan kóng, beh sǹg ""CR of AB"", tō kā gí-liāu lāi-té ê sû-tsoo hun-tsò sì ê pōo-hūn, thàu-kuè tíng-bīn ê kong-sik lâi kè-sǹg.",,
"Oct 7, 2018_64.wav",算出來ê數字攏是正數，,"Sǹg--tshut-lâi ê sòo-jī lóng sī tsiànn-sòo,",,
"Oct 7, 2018_65.wav",AB兩个語詞若定定做陣出現，「CR of AB」可能超過一萬，甚至超過十萬。,"AB nnḡ ê gí-sû nā tiānn-tiānn tsò-tīn tshut-hiān, ""CR of AB"" khó-lîng tshiau-kuè tsi̍t-bān, sīm-tsì tshiau-kuè tsa̍p-bān.",,
"Oct 7, 2018_66.wav",愛注意ê是，有時仔若拍字錯誤，因為錯字ê詞頻真低，會致使MI佮CR的分數變足懸。,"Ài tsù-ì--ê sī, ū-sî-á nā phah-jī tshò-ngōo, in-uī tshò-jī ê sû-pîn tsin kē, ē tì-sú MI kah CR ê hun-sòo piàn tsiok kuân.",,
"Oct 7, 2018_67.wav",為著避免這个情形，會使設詞頻ê限制，,"Uī-tio̍h pī-bián tsit ê tsîng-hîng, ē-sái siat sû-pîn ê hān-tsè,",,
"Oct 7, 2018_68.wav",為著避免這个情形，會使設詞頻ê限制，,"Uī-tio̍h phiah-bián tsit ê tsîng-hîng, ē-sái siat sû-pîn ê hān-tsè,",,
"Oct 7, 2018_69.wav",就是講，欲計算「MI of AB」，會使限制詞組AB的頻率超過一个數目（可比出現十擺以上），才來計算，若無就共提掉。,"tō-sī kóng, beh kè-sǹg ""MI of AB"", ē-sái hān-tsè sû-tsoo AB ê pîn-lu̍t tshiau-kè tsi̍t ê sòo-bo̍k (khó-pí tshut-hiān tsa̍p pái í-siōng), tsiah lâi kè-sǹg, nā-bô tō kā the̍h-tiāu.",,
"Oct 7, 2018_70.wav",3. 利用詞類訊息提升品質,Sann. Lī-iōng sû-luī sìn-sit thê-sing phín-tsit,,
"Oct 7, 2018_71.wav",用統計ê方式來揣語詞搭配，佮語言專家利用伊專業智識揣出來ê，當然加減會無仝款。,"Iōng thóng-kè ê hong-sik lâi tshuē gí-sû tah-phuè, kah gí-giân tsuan-ka lī-iōng i tsuan-gia̍p tì-sik tshuē--tshut-lâi--ê, tong-jiân ke-kiám ē bô kāng-khuán.",,
"Oct 7, 2018_72.wav",用統計方式，咱有簡化，限定佇相倚ê兩个語詞，,"Iōng thóng-kè hong-sik, lán ū kán-huà, hān-tiānn tī sio-uá ê nn̄g ê gí-sû,",,
"Oct 7, 2018_73.wav",實際上有ê互相搭配ê語詞並無相倚，「拍車單」有可能講做「拍兩張車單」，,"si̍t-tsè siōng ū-ê hōo-siong tah-phuè ê gí-sû pīng bô sio-uá, ""phah tshia-tuann"" ū khó-lîng kóng tsò ""phah nn̄g tiunn tshia-tuann"",",,
"Oct 7, 2018_74.wav",嘛有可能是三个語詞互相搭配，可比「除了……以外，猶閣 ……」。,"mā ū khó-lîng sī sann ê gí-sû hōo-siong tah-phuè, khó-pí "" tû-liáu... í-guā, iáu-koh..."".",,
"Oct 7, 2018_75.wav",當然咱會使修正統計方式，共無相倚毋過離無偌遠ê語詞嘛考慮入來，抑是修改公式來計算三个語詞ê互相關係。,"Tong-jiân lán ē-sái siu-tsìng thóng-kè hong-sik, kā bô sio-uá m̄-koh lī bô guā hn̄g ê gí-sû mā khó-lū--ji̍p-lâi, a̍h-sī siu-kái kong-sik lâi kè-sǹg sann ê gí-sû ê hōo-siong kuan-hē.",,
"Oct 7, 2018_76.wav",總是按呢做加足厚工，增加誠濟計算量，改進ê成果嘛真有限。,"Tsóng--sī án-ne tsò ke tsiok kāu-kang, tsing-ka tsiânn tsē kè-sǹg-liōng, kái-tsìn ê sîng-kó mā tsin iú-hān.",,
"Oct 7, 2018_77.wav",用統計ê方式做，並毋是欲取代專家，,"Iōng thóng-kè ê hong-sik tsò, pīng m̄ sī beh tshú-tāi tsuan-ka,",,
"Oct 7, 2018_78.wav",毋過，咱利用電腦會當處理大量資料ê特性，提供電腦計算出來ê結果，對學習者佮專家攏有參考作用，,"m̄-koh, lán lī-iōng tiān-náu ē-tàng tshú-lí tāi-liōng tsu-liāu ê ti̍k-sìng, thê-kiong tiān-nóo kè-sǹg--tshut-lâi ê kiat-kó, tuì ha̍k-si̍p-tsiá kah tsuan-ka lóng ū tsham-khó tsok-iōng,",,
"Oct 7, 2018_79.wav",專家所列出來ê語詞搭配，有ê因為實際上較少使用，致使統計結果並無表現出來；,"tsuan-ka sóo lia̍t--tshut-lâi ê gí-sû tah-phuè, ū-ê in-uī si̍t-tsè siōng khah tsió sú-iōng, tì-sú thóng-kè kiat-kó pīng bô piáu-hiān--tshut-lâi;",,
"Oct 7, 2018_80.wav",統計結果有，毋過專家無列出來ê，有可能並無什麼意義，,"thóng-kè kiat-kó ū, m̄-koh tsuan-ka bô lia̍t--tshut-lâi--ê, ū khó-lîng pīng bô siánn-mih ì-gī,",,
"Oct 7, 2018_81.wav",總是伊佇實際使用上有較懸的牽連，嘛提供專家參考佮研究ê方向。,"tsóng--sī i tī si̍t-tsè sú-iōng siōng ū khah kuân ê khan-liân, mā thê-kiong tsuan-ka tsham-khó kah gián-kiù ê hong-hiòng.",,
"Oct 7, 2018_82.wav","另外，根據英文ê語料庫做出來ê語詞搭配，介詞(in, at, ...)、指示代名詞(that)、冠詞(a, the, ...) 因為頻率真懸，遮ê語詞ê語詞搭配(""of the"", ""that the"", ""to be"", ""in a"", ...) 嘛攏排佇誠頭前。","Līng-guā, kun-kì Ing-bûn ê gí-liāu-khòo tsò--tshut-lâi ê gí-sû tah-phuè, kài-sû (in, at,...), tsí-sī tāi-bîng-sû (that), kuàn-sû (a, the,...) in-uī pîn-lu̍t tsin kuân, tsia ê gí-sû ê gí-sû tah-phuè (""of the"", ""that the"", ""to be"", ""in a"",...) mā lóng pâi tī tsiânn thâu-tsîng.",,
"Oct 7, 2018_83.wav",對遮咱發現，詞類會使提供咱一个真好ê線索，,"Uì tsia lán huat-hiān, sû-luī ē-sái thê-kiong lán tsi̍t ê tsiânn hó ê suànn-soh,",,
"Oct 7, 2018_84.wav",假使咱會當利用詞類ê訊息，對統計出來ê語詞搭配結果做分類，對學習者來講應該閣較有幫贊。,"ká-sú lán ē-tàng lī-iōng sû-pîn ê sìn-sit, tuì thóng-kè--tshut-lâi ê gí-sû tah-phuè kiat-kó tsò hun-luī, uì ha̍k-si̍p-tsiá lâi kóng ing-kai koh-khah ū pang-tsān.",,
"Oct 7, 2018_85.wav",有詞類訊息ê台語辭典，包括日本天理大學ê《現代閩南語辭典》(村上嘉英編，一九八一年)、 台北中華語文研習所ê《台英辭典》(Embree編，一九八四年)、...等，可惜並無電子檔案通好運用。,"Ū sû-luī sìn-sit ê Tâi-gí sû-tián, pau-kuah Ji̍t-pún Thian-lí tāi-ha̍k ê ""Hiān-tāi Bân-lâm-gí sû-tián""(Tshuan-siōng Ka-ing pian, it kiú pat it nî), Tâi-pak Tiong-huâ gí-bûn gián-si̍p-sóo ê ""Tâi-ing sû-tián"" (Embree pian, it kiú pat sù nî),... tíng, khó-sioh pīng bô tiān-tsú tóng-àn thang-hó ūn-iōng.",,
"Oct 7, 2018_86.wav",所以阮只好踅一輾，以線頂台文華文辭典做基礎，將台文ê詞條透過華文對譯，對到中研院詞庫小組整理ê八萬目華文詞條，對華文詞條得著詞類訊息。,"Sóo-í gún tsí-hó se̍h tsi̍t lìn, í suànn-tíng Tâi-bûn Huâ-bûn sû-tián tsò ki-tshóo, tsiong Tâi-bûn ê sû-tiâu thàu-kuè Huâ-bûn tuì-i̍k, tuì kàu Tiong-gián-īnn Sû-khòo sió-tsoo tsíng-lí ê peh-bān ba̍k Huâ-bûn sû-tiâu, uì Huâ-bûn sû-tiâu tit-tio̍h sû-luī sìn-sit.",,
"Oct 7, 2018_87.wav",詞庫小組ê詞類分較幼，有四十六个詞類，包括動詞、名詞等攏繼續有分細類落去，,"Sû-khòo sió-tsoo ê sû-luī hun khah iù, ū sì-tsa̍p-la̍k ê sû-luī, pau-kuah tōng-sû, bîng-sû tíng lóng kè-sio̍k ū hun sè-luī lo̍h--khì,",,
"Oct 7, 2018_88.wav",毋過計算語詞搭配，咱無需要分遐爾幼，用大類來分就好，包括名詞、動詞、形容詞、 副詞、連接詞、介詞、語氣詞、感嘆詞等等。,"m̄-koh kè-sǹg gí-sû tah-phuè, lán bô su-iàu hun hiah-nī iù, iōng tuā-luī lâi pun tō hó, pau-kuah bîng-sû, tōng-sû, hîng-iông-sû, hù-sû, liân-tsiap-sû, kài-sû, gí-khì-sû, kám-thàn-sû tíng-tíng.",,
"Oct 7, 2018_89.wav",4. 實驗步數,Sì. Si̍t-giām pōo-sòo,,
"Oct 7, 2018_90.wav",下面是本實驗ê做法：,Ē-bīn sī pún si̍t-giām ê tsò-huat:,,
"Oct 7, 2018_91.wav",(a) 資料包括台語文語料、 台文華文線頂辭典（以下簡稱台華辭典）佮中研院詞庫小組八萬目詞(華文)。,"(a) Tsu-liāu pau-kuah Tâi-gí-bûn gí-liāu, Tâi-bûn Huâ-bûn suànn-tíng sû-tián (í-hā kán-tshing Tâi-huâ sû-tián) kah Tiong-gián-īnn Sû-khòo-sió-tsoo pueh-bān ba̍k sû (Huâ-bûn).",,
"Oct 7, 2018_92.wav",其中，台語文語料庫ê來源是台語文界ê朋友，楊允言負責整理，,"Kî-tiong, Tâi-gí-bûn gí-liāu-khòo ê lâi-guân sī Tâi-gí-bûn-kài ê pîng-iú, Iûnn Ún-giân hū-tsik tsíng-lí,",,
"Oct 7, 2018_93.wav",包括全羅三百四十六萬兩千三百六十七个音節佮漢羅五百五十六萬八千空五十七个音節；,pau-kuah tsuân-lô sann-pah sì-tsa̍p-la̍k-bān nn̄g-tshing sann-pah la̍k-tsa̍p-tshit ê im-tsiat kah Hàn-lô gōo-pah gōo-tsa̍p-la̍k-bān peh-tshing khòng gōo-tsa̍p-tshit ê im-tsiat;,"包括全羅3,462,367个音節 佮漢羅5,568,057个音節；",
"Oct 7, 2018_94.wav",台華辭典主要貢獻者是鄭良偉，閣有台語文界朋友鬥補充詞條，目前有6萬2千外个詞條，每一个詞條包括漢羅、全羅、華文對譯三个欄位。,"Tâi-huâ sû-tián tsú-iàu kòng-hiàn-tsiá sī Tēnn Liông-uí, koh ū Tâi-gí-bûn-kài pîng-iú tàu póo-tshiong sû-tiâu, bo̍k-tsiân ū la̍k-bān nn̄g-tshing-guā ê sû-tiâu, muí tsi̍t ê sû-tiâu pau-kuah Hàn-lô, tsuân-lô, Huâ-bûn tuì-i̍k sann ê nuâ-uī.",,
"Oct 7, 2018_95.wav",(b) 全羅ê台語文語料無需要經過斷詞，毋過漢羅ê需要，,"(b) Tsuân-lô ê Tâi-gí-bûn gí-liāu bô su-iàu king-kè tn̄g-sû, m̄-koh Hàn-lô--ê su-iàu,",,
"Oct 7, 2018_96.wav","斷詞ê做法是根據台華辭典，採用「倒頭上大比對」( backward maximal matching, BMM )演算法。","tn̄g-sû ê tsò-huat sī kun-kì Tâi-huâ sû-tián, tshái-iōng ""tò-thâu siōng-tuā pí-tuì"" (backward maximal matching, BMM) ián-suàn-huat.",,
"Oct 7, 2018_97.wav",語詞ê數量，全羅有兩百四十三萬六千五百九十九个，漢羅有四百空五萬一千一百九十五个。,"Gí-sû ê sòo-liōng, tsuân-lô ū nn̄g-pah sì-tsa̍p-sann-bān la̍k-tshing gōo-pah káu-tsa̍p-káu ê, Hàn-lô ū sì-pah khòng gōo-bān tsi̍t-tshing tsi̍t-pah káu-tsa̍p-gōo ê.","語詞ê數量，全羅有2,436,599个，漢羅有4,051,195个。",
"Oct 7, 2018_98.wav",(c) 每一个語詞，透過台華辭典ê華文對譯，對到中研院詞庫小組八萬目詞ê詞條，揣出詞類，詞類可能有幾lō个，暫時無做處理。,"(c) Muí tsi̍t ê gí-sû, thàu-kuè Tâi-huâ sû-tián ê Huâ-bûn tuì-i̍k, tuì kàu Tiong-gián-īnn sû-khòo sió-tsoo peh-bān ba̍k sû ê sû-tiâu, tshuē-tshut sû-luī, sû-luī khó-lîng ū kuí-lō ê, tsiām-sî bô tsò tshú-lí.",,
"Oct 7, 2018_99.wav",(c) 每一个語詞，透過台華辭典ê華文對譯，對到中研院詞庫小組八萬目詞ê詞條，揣出詞類，詞類可能有幾lō个，暫時無做處理。,"(c) Muí tsi̍t ê gí-sû, thàu-kuè Tâi-huâ sû-tián ê Huâ-bûn tuì-i̍k, tuì kàu Tiong-gián-īnn sû-khòo sió-tsoo peh-bān ba̍k sû ê sû-tiâu, tshuē-tshut sû-luī, sû-luī khó-lîng ū kuí-lō ê, tsiām-sî bô tsò tshú-lí.",,
"Oct 7, 2018_100.wav",因為無處理含糊性的問題，所以會影響著實驗結果ê品質。,"In-uī bô tshú-lí hâm-hôo-sìng ê būn-tê, ē íng-hióng tio̍h si̍t-giām kiat-kó ê phín-tsit.",,
"Oct 7, 2018_101.wav",另外，本實驗採用簡化ê詞類，干焦分大類：動詞、名詞、形容詞、...等等，,"Līng-guā, pún si̍t-giām tshái-iōng kán-huà ê sû-luī, kan-tann hun tuā-luī: tōng-sû, miâ-sû, hîng-iông-sû,... tíng-tíng,",,
"Oct 7, 2018_102.wav",其中，動詞VH小類是「狀態不及物述詞」，親像「浪漫」、「特別」、「辛苦」、「豐富」、「心酸」、「感動」，阮共改做形容詞。,"kî-tiong, tōng-sû VH sió-luī sī ""Tsōng-thài put-ki̍p-bu̍t su̍t-sû"", tshin-tshiunn ""lōng-bān"", ""ti̍k-pia̍t"", ""sin-khóo"", ""hong-hù"", ""sim-sng"", ""kám-tōng"", gún kā kái-tsò hîng-iông-sû.",,
"Oct 7, 2018_103.wav",按呢修改，有ê無問題，部分可能有問題。,"Án-ne siu-kái, ū-ê bô būn-tê, pōo-hūn khó-lîng ū būn-tê.",,
"Oct 7, 2018_104.wav",(d) 計算兩个相倚ê語詞的MI佮CR，閣經過詞類ê篩選。,"(d) Kè-sǹg nn̄g ê sio-uá ê gí-sû ê MI kah CR, koh king-kuè sû-luī ê thai-suán.",,
"Oct 7, 2018_105.wav",因為資料量誠大，這擺實驗干焦揣A-N（形容詞——名詞）、V-N（動詞——名詞）詞組。,"In-uī tsu-liāu-liōng tsiânn tuā, tsit pái si̍t-giām kan-tann tshuē A-N (hîng-iông-sû - miâ-sû), V-N (tōng-sû - miâ-sû ) sû-tsoo.",,
"Oct 7, 2018_106.wav",5. 實驗結果,Gōo. Si̍t-giām kiat-kó,,
"Oct 7, 2018_107.wav",本實驗ê程式用Java寫，共結果輸出到資料庫，資料量誠大。,"Pún si̍t-giām ê thîng-sik iōng Java siá, kā kiat-kó su-tshut kàu tsu-liāu-khòo, tsu-liāu-liōng tsiânn tuā.",,
"Oct 7, 2018_108.wav",本節利用表格佮文字說明來展示實驗成果。,Pún-tsiat lī-iōng pió-keh kah bûn-jī suat-bîng lâi tián-sī si̍t-giām sîng-kó.,,
"Oct 7, 2018_109.wav",5.1 MI佮CR 共同詞組數量,Gōo tiám it MI kah CR kiōng-tông sû-tsoo sòo-liōng,,
"Oct 7, 2018_110.wav",表一 共MI佮CR頭前 三十 / 一百 / 五百 / 一千 / 三千 / 五千个共同詞組ê數量列出來，漢羅佮全羅分開算，待討論：(這个詞組，佇MI佮CR兩个統計表攏有出現),"Pió-it kā MI kah CR thâu-tsîng sann-tsa̍p/ tsi̍t-pah/ gōo-pah/ tsi̍t-tshing/ sann-tshing/ gōo-tshing ê kiōng-tông sû-tsoo ê sòo-liōng lia̍t--tshut-lâi, Hàn-lô kah tsuân-lô hun-khui sǹg, thāi thó-lūn: (tsit ê sû-tsoo, tī MI kah CR nn̄g ê thóng-kè-pió lóng ū tshut-hiān)","表一 共 MI 佮 CR頭前 30 / 100 / 500 / 1,000 / 3,000 / 5,000 个共同詞組 ê數量列出來，漢羅佮全羅分開算，待討論：(這个詞組，佇MI佮CR兩个統計表攏有出現)","Pió-it kā MI kah CR thâu-tsîng 30 / 100 / 500 / 1,000 / 3,000 / 5,000 ê kiōng-tông sû-tsoo ê sòo-liōng lia̍t--tshut-lâi, Hàn-lô kah tsuân-lô hun-khui sǹg, Thāi thó-lūn：( tsit ê sû-tsoo, tī MI kah CR nn̄g-ê thóng-kè-pió lóng-ū tshut-hiān)"
"Oct 7, 2018_111.wav",其中，漢羅ê部分，詞組至少出現十擺，全羅ê部分，詞組至少出現五擺:,"kî-tiong, Hàn-lô ê pōo-hūn, sû-tsoo tsì-tsió tshut-hiān tsa̍p pái, tsuân-lô ê pōo-hūn, sû-tsoo tsì-tsió tshut-hiān gōo pái:",其中，漢羅ê部分，詞組至少出現10擺，全羅ê部分，詞組至少出現5擺:,
"Oct 7, 2018_112.wav",表一 互訊息kah相關度 共同詞組數量比例,Pió-it hōo-sìn-sit kah siang-kuan-tōo kiōng-tông sû-tsoo sòo-liōng pí-lē,,
"Oct 7, 2018_113.wav",對表一看起來，漢羅ê部分，MI佮CR算出來ê結果較一致，,"Uì pió-it khuànn--khí-lâi, Hàn-lô ê pōo-hūn, MI kah CR sǹg--tshut-lâi ê kiat-kó khah it-tì,",,
"Oct 7, 2018_114.wav",這應該是因為，漢羅ê語料量較濟，統計出來ê結果較有可信度。,"tse ing-kai sī in-uī, Hàn-lô ê gí-liāu-liōng khah tsē, thóng-kè--tshut-lâi ê kiat-kó khah ū khó-sìn-tōo.",,
"Oct 7, 2018_115.wav",5.2 A-N V-N詞組,Gōo tiám jī A-N V-N sû-tsoo,,
"Oct 7, 2018_116.wav",本實驗用詞類是A-N佮V-N做篩選，,"Pún si̍t-giām iōng sû-luī sī A-N kah V-N tsò thai-suán,",,
"Oct 7, 2018_117.wav",只要這个詞組有可能是A-N抑是V-N就共掠出來，,"tsí-iàu tsit ê sû-tsoo ū khó-lîng sī A-N a̍h-sī V-N tō kā lia̍h--tshut-lâi,",,
"Oct 7, 2018_118.wav",毋過因為雜訊袂少，表二佮表三是對漢羅佮全羅，MI ê統計表對懸到低分別用人工揣出是A-N抑是V-N的詞組：,"m̄-koh in-uī tsa̍p-sìn bē tsió, pió-jī kah pió-sann sī uì hàn-lô kah tsuân-lô, MI ê thóng-kè-pió uì kuân kàu kē hun-pia̍t iōng lâng-kang tshuē-tshut sī A-N iah-sī V-N ê sû-tsoo:",毋過因為雜訊袂少，表2佮表3是對漢羅佮全羅，MI ê統計表對懸到低 分別用人工揣出是A-N抑是V-N的詞組：,
"Oct 7, 2018_119.wav",A-N詞組較僫揣，揀出來ê有ê看起來誠勉強。,"A-N sû-tsoo khah oh tshuē, kíng--tshut-lâi--ê ū-ê khuànn--khí-lâi tsiânn bián-kióng.",,
"Oct 7, 2018_120.wav",親像漢羅部分ê「旺梨」、「ām 瓜」，自本應該是一个詞，,"Tshin-tshiūnn Hàn-lô pōo-hūn ê ""ōng-lâi"", ""ām-kue"", tsū-pún ing-kai sī tsi̍t ê sû,",,
"Oct 7, 2018_121.wav",毋過台華辭典內底有「王梨」無「旺梨」，有「醃瓜」無「ām瓜」，致使這幾个詞予斷詞系統切做兩个詞，,"m̄-koh Tâi-huâ sû-tián lāi-tué ū ""ông-lâi"" bô ""ōng-lâi"", ū ""am-kue"" bô ""ām-kue"", tì-sú tsit kuí-ê sû hōo tn̄g-sû hē-thóng tshiat-tsò nn̄g ê sû,",,
"Oct 7, 2018_122.wav",煞閣因為切開ê「這兩个詞」ê結合性懸，佇A-N詞組表現出來。,"suah koh in-uī tshiat-khui ê ""tsit nn̄g ê sû"" ê kiat-ha̍p-sìng kuân, tī A-N sû-tsoo piáu-hiān--tshut-lâi.",,
"Oct 7, 2018_123.wav",對這个角度看，自動語詞搭配統計表，對辭典詞條ê收錄，會當提供一寡建議。,"Uì tsit ê kak-tōo khuànn, tsū-tōng gí-sû tah-phuè thóng-kè-pió, tuì sû-tián sû-tiâu ê siu-lo̍k, ē-tàng thê-kiong tsi̍t-kuá kiàn-gī.",,
"Oct 7, 2018_124.wav",對這个角度看，自動語詞搭配統計表，對辭典詞條ê收錄，會當提供一寡建議。,"Uì tsit ê kak-tōo khuànn, tsū-tōng gí-sû tah-phuè thóng-kè-pió, tuì sû-tián sû-tiâu ê siu-lo̍k, ē-tàng thê-kiong tsi̍t-kuá kiàn-gī.",,
"Oct 7, 2018_125.wav",V-N詞組ê部分，全羅ê部分真好，對MI統計表頭前六十四个詞組內底就通揀出真正符合V-N ê詞組，毋過漢羅ê部分就誠bái。,"V-N sû-tsoo ê pōo-hūn, tsuân-lô ê pōo-hūn tsin hó, uì MI thóng-kè-pió thâu-tsîng la̍k-tsa̍p-sì-ê sû-tsoo lāi-té tō thang kíng-tshut tsin-tsiànn hù-ha̍p V-N ê sû-tsoo, m̄-koh Hàn-lô ê pōo-hūn tō tsiânn bái.",,
"Oct 7, 2018_126.wav",主要ê原因是斷詞，因為語料內底ê寫法佮辭典無一致。,"Tsú-iàu ê guân-in sī tn̄g-sû, in-uī gí-liāu lāi-té ê siá-huat kah sû-tián bô it-tì.",,
"Oct 7, 2018_127.wav",5.3 名詞ê動詞搭配佮動詞ê名詞搭配,Gōo tiám sann miâ-sû ê tōng-sû tah-phuè kah tōng-sû ê miâ-sû tah-phuè,,
"Oct 7, 2018_128.wav",表四 查詢 「V-舌」,"Pió-sì tshâ-sûn ""V-tsi̍h""",,
"Oct 7, 2018_129.wav",「MI小於零」ê部分無列出來,"""MI sió-î lîng"" ê pōo-hūn bô lia̍t--tshut-lâi",,
"Oct 7, 2018_130.wav",表五 查詢「摃-N」,"Pió-gōo tshâ-sûn ""kòng-N""",,
"Oct 7, 2018_131.wav",假使咱欲知影一个名詞頭前會使用siánn-mé動詞（倒爿搭配），抑是一个動詞後壁會用使用siánn-mih名詞（正爿搭配），用MI抑是CR來查詢，查出來ê結果真有參考價值，,"Ká-sú lán beh tsai-iánn tsi̍t ê miâ-sû thâu-tsîng ē-sái iōng siánn-mih tōng-sû (tò-pîng tah-phuè), iah-sī tsi̍t ê tōng-sû āu-piah ē-sái iōng siánn-mé miâ-sû (tsiànn-pîng tah-phuè), iōng MI a̍h-sī CR lâi tshâ-sûn, tshâ--tshut-lâi ê kiat-kó tsin ū tsham-khó kè-ta̍t,",,
"Oct 7, 2018_132.wav",舉一个例，表四用「V-舌」查詢，表五用「kòng-N」查詢:,"kú tsi̍t ê lē, pió-sì iōng ""V-tsi̍h"" tshâ-sûn, pió-gōo iōng ""kòng-N"" tshâ-sûn:",,
"Oct 7, 2018_133.wav",這个查詢方式，對語言學習應該有真大ê幫贊。,"Tsit ê tshâ-sûn hong-sik, tuì gí-giân ha̍k-si̍p ìng-kai ū tsin tuā ê pang-tsān.",,
"Oct 7, 2018_134.wav",5.4 主要問題,Gōo tiám sì tsú-iàu būn-tuê,,
"Oct 7, 2018_135.wav",實驗ê結果並無原來按算ê遐爾好，下面分析問題出佇佗位：,"Si̍t-giām ê kiat-kó pīng bô guân-lâi àn-sǹg--ê hiah-nī hó, ē-bīn hun-sik būn-tê tshut tī tó-uī:",,
"Oct 7, 2018_136.wav",(1) 漢羅用字無一致，致使斷詞效果無好：,"(It) Hàn-lô iōng-jī bô it-tì, tì-sú tn̄g-sû hāu-kó bô hó:",,
"Oct 7, 2018_137.wav",V-N ê部分，漢羅ê結果真bái，,"V-N ê pōo-hūn, Hàn-lô ê kiat-kó tsin bái,",,
"Oct 7, 2018_138.wav",人工tih看遮的詞組ê時，發現有誠濟詞組是斷詞錯誤ê，,"lâng-kang tih khuànn tsia-ê sû-tsoo ê sî, huat-hiān ū tsiânn-tsē sû-tsoo sī tn̄g-sû tshò-ngōo--ê,",,
"Oct 7, 2018_139.wav",有ê是台華辭典內無這个詞，,"ū-ê sī Tâi-huâ sû-tián lāi bô tsit ê sû,",,
"Oct 7, 2018_140.wav",有ê是語料ê漢羅寫法kah台華辭典內ê無仝，實際上，語料內底ê寫法就無一致，,"ū-ê sī gí-liāu ê Hàn-lô siá-huat kah Tâi-huâ sû-tián lāi--ê bô-kâng, si̍t-tsè siōng, gí-liāu lāi-té ê siá-huat tō bô it-tì,",,
"Oct 7, 2018_141.wav",辭典無ê詞，若beh改進，包括加詞、專有名詞辨識、定量詞處理等等，寫法無一致ê問題tō真僫解決，kā所有ê寫法lóng kā lok tī辭典內底 並m̄是好ê解決方式；,"sû-tián bô ê sû, nā beh kái-tsìn, pau-kuah ka sû, tsuan-iú-miâ-sû piān-sik, tīng-niû-sû tshú-lí tíng-tíng, siá-huat bô it-tì ê būn-tuê tō tsin oh kái-kuat, kā sóo-ū ê siá-huat lóng kā lok tī sû-tián lāi-tué pīng m̄-sī hó ê kái-kuat hong-sik;",,
"Oct 7, 2018_142.wav",(2) 詞類問題：,(Jī) Sû-luī būn-tuê:,,
"Oct 7, 2018_143.wav",語言翻譯是多對多，咱透過華語對譯詞掠詞類，這个過程就有可能會tiòng一寡無必要ê詞類出來；,"Gí-giân huan-i̍k sī to tuì to, lán thàu-kuè Huâ-gí tuì-i̍k-sû lia̍h sû-luī, tsit ê kuè-tîng tō ū khó-lîng ē tiòng tsi̍t-kuá bô pit-iàu ê sû-luī tshut-lâi;",,
"Oct 7, 2018_144.wav",另外，一个詞有至少兩个詞類mā是真普遍ê情形，因為無處理，造成雜訊誠濟；,"līng-guā, tsi̍t ê sû ū tsì-tsió nn̄g ê sû-luī mā sī tsin phóo-phiàn ê tsîng-hîng, in-uī bô tshú-lí, tsō-sîng tsa̍p-sìn tsiânn tsē;",,
"Oct 7, 2018_145.wav",建立台語詞ê詞類，佮確認正確詞類，這兩件代誌攏是大工程，毋過早慢愛做，咱才有法度閣進一步。,"kiàn-li̍p Tâi-gí-sû ê sû-luī, kah khak-jīm tsìng-khak sû-luī, tsit nn̄g-kiānn tāi-tsì lóng-sī tuā-kang-tîng, m̄-koh tsá-bān ài tsò, lán tsiah ū-huat-tōo koh tsìn-tsi̍t-pōo.",,
"Oct 7, 2018_146.wav",6. 未來方向,La̍k. Bī-lâi hong-hiòng,,
"Oct 7, 2018_147.wav",本實驗雖然有一寡成果，總是，值得拍拚ê所在猶閣誠濟，包括：,"Pún si̍t-giām sui-jiân ū tsi̍t-kuá sîng-kó, tsóng--sī, ta̍t-tit phah-piànn ê sóo-tsāi iah-koh tsiânn tsē, pau-kuah:",,
"Oct 7, 2018_148.wav",(a) 開發線頂台語語詞搭配查詢系統，幫贊台語相關研究ê進行；,"(a) Khai-huat suànn-tíng Tâi-gí gí-sû tah-phuè tshâ-sûn hē-thóng, pang-tsān Tâi-gí siong-kuan gián-kiù ê tsìn-hîng;",,
"Oct 7, 2018_149.wav",(b) 除了A-N V-N詞組以外，閣整理其它詞組，親像P-N(介詞—名詞)、 N-V(名詞—動詞)、 D-A(副詞—形容詞)、 D-V(副詞—動詞)、 V-R(動詞—代名詞)、 ……等；,"(b) Tû-liáu A-N V-N sû-tsoo í-guā, koh tsíng-lí kî-tha sû-tsoo, tsin-tshiūnn P-N (kài-sû - miâ-sû ), N-V (miâ-sû - tōng-sû ), D-A (hù-sû - hîng-iông-sû), D-V (hù-sû - tōng-sû ), V-R (tōng-sû - tāi-bîng-sû), … tíng;",,
"Oct 7, 2018_150.wav",(c) 維護台華辭典，共MI抑是CR分數較懸ê兩个單音節詞ê語詞搭配 掠出來做人工檢查，考慮將遮ê語詞加入辭典；,"(c) Î-hōo Tâi-huâ sû-tián, kā MI a̍h-sī CR hun-sòo khah kuân ê nn̄g ê tuann-im-tsiat-sû ê gí-sû tah-phuè lia̍h tshut-lâi tsò lâng-kang kiám-tsa, khó-lū tsiong tsia-ê gí-sû ka-ji̍p sû-tián;",,
"Oct 7, 2018_151.wav",(d) 改進斷詞系統，利用BMM演算法結果做訓練資料重做，對有至少兩種斷法ê文句，用統計方法提懸正確率，猶閣有專有名詞、 定量詞愛處理；,"(d) Kái-tsìn tn̄g-sû hē-thóng, lī-iōng BMM ián-suàn-huat kiat-kó tsò hùn-liān tsu-liāu tîng tsò, tuì ū tsì-tsió nn̄g-tsióng tn̄g-huat ê bûn-kù, iōng thóng-kè hong-huat thê-kuân tsìng-khak-lu̍t, iah-koh ū tsuan-iú bîng-sû, tīng-niû-sû ài tshú-lí;",,
"Oct 7, 2018_152.wav",(e) 整理台語詞類，總是這是大工程，嘛需要詳細ê規劃；,"(e) Tsíng-lí Tâi-gí sû-luī, tsóng--sī tse sī tuā kang-tîng, mā su-iàu siông-sè ê kui-uē;",,
"Oct 7, 2018_153.wav",(f) 利用統計方法自動標記詞類，解決含糊性的問題，嘛進一步處理較幼ê詞類；,"(f) Lī-iōng thóng-kè hong-huat tsū-tōng piau-kì sû-luī, kái-kuat hâm-hôo-sìng ê būn-tê, mā tsìn-tsi̍t-pōo tshú-lí khah iù ê sû-luī;",,
"Oct 7, 2018_154.wav",(g) 做台語文文句ê分拆(parsing)，利用語法樹(parsing tree)改進語詞搭配ê正確率。,"(g) Tsò Tâi-gí-bûn bûn-kù ê hun-thiah(parsing), lī-iōng gí-huat-tshiū(parsing tree) kái-tsìn gí-sû tah-phuè ê tsìng-khak-lu̍t.",,
