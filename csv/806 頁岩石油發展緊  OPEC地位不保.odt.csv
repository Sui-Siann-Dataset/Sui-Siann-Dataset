Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
"Oct 6, 2018_11.wav",八百空六篇，頁岩石油發展緊，OPEC地位不保。頁岩石油發展緊，OPEC地位不保。,"Peh-pah khòng la̍k phinn, ia̍h-gâm tsio̍h-iû huat-tián kín, OPEC tē-uī put pó. Ia̍h-gâm tsio̍h-iû huat-tián kín, OPEC tē-uī put pó.",,
"Oct 6, 2018_11.wav",世界石油價數自舊年大落，到今無啥起色。,"Sè-kài tsio̍h-iû kè-siàu tsū kū-nî tuā lo̍h, kàu-tann bô sánn khí-sik.",,
"Oct 6, 2018_11.wav",頂期《經濟學人》週刊一篇文章分析講，抽頁岩石油的技術伐大步等等因素看來，油價真可能長期維持目前的水準，石油輸出國家組織（OPEC）扞盤的優勢不再。,"Tíng kî “King-tsè ha̍k-jîn” tsiu-khan tsi̍t phinn bûn-tsiong hun-sik kóng, Thiu ia̍h-gâm tsio̍h-iû ê ki-su̍t hua̍t tuā-pōo tíng-tíng in-sòo khuànn--lâi, iû-kè tsin khó-lîng tn̂g-kî î-tshî bo̍k-tsiân ê tsuí-tsún, tsio̍h-iû su-tshut kok-ka tsoo-tsit (OPEC) huānn-puânn ê iu-sè put-tsài.",,
"Oct 6, 2018_12.wav",較早，若是油價傷䆀，OPEC會決定減產，來捒懸價數。,"Khak-tsá, nā-sī iû-kè siunn bái, OPEC ē kuat-tīng kiám-sán, lâi sak kuân kè-siàu.",,
"Oct 6, 2018_13.wav",毋過舊年十一月，油價當咧落的時陣，in並無按呢做，放予伊繼續落。,"M̄-koh kū-nî tsa̍p-it--gue̍h, iû-kè tng-leh lo̍h-kiā ê sî-tsūn，in pīng bô án-ne tsò, pàng hōo i kè-sio̍k lo̍h.",,
"Oct 6, 2018_14.wav",除了國際政治的考慮，in嘛想欲趁家己輕本，共重本的美國頁岩油逼出市場。,"Tû-liáu kok-tsè tsìng-tī ê khó-lī, in mā siūnn-beh í ka-kī khin-pún, kā tāng-pún ê Bí-kok ia̍h-gâm-iû pik-tshut tshī-tiûnn.",,
"Oct 6, 2018_15.wav",衝擊確實有，一寡美國頁岩油公司袂堪得價數直直落，煞來破產。,"Tshiong-kik khak-si̍t ū, tsi̍t-kuá Bí-kok ia̍h-gâm-iû kong-si bē-kham-tit kè-siàu ti̍t-ti̍t la̍k, suah lâi phò-sán.",,
"Oct 6, 2018_16.wav",毋過講來講去，頁岩油產業比原本想的閣較韌命。,"M̄-koh kóng-lâi-kóng-khì, ia̍h-gâm-iû sán-gia̍p pí guân-pún siūnn--ê koh-khah jūn-miā.",,
"Oct 6, 2018_17.wav",上主要的原因，照這篇文章講，是技術進步，所擺頁岩油產業嘛綴咧發達。,"Siōng tsú-iàu ê guân-in, tsiàu tsit phinn bûn-tsiong kóng, sī ki-su̍t tsìn-pōo, Sóo-pái ia̍h-gâm-iû sán-gia̍p mā tuè-leh huat-ta̍t.",,
"Oct 6, 2018_18.wav",比論講，挖一口井的時間減少一半。,"Pí-lūn kóng, óo tsi̍t kháu tsénn ê sî-kan kiám-tsió tsi̍t-puànn.",,
"Oct 6, 2018_19.wav",今年逐箍美金的產量，預測會增加六十五pha。,"Kin-nî ta̍k khoo bí-kim ê sán-liōng, ī-tshik ē tsing-ka la̍k-tsa̍p-gōo pha.",,
"Oct 6, 2018_20.wav",佇今年三月的油價低點，西德州中級原油（WTI）捌落到一桶四十四箍美金，目前起轉來六十箍左右，大部分的頁岩油公司猶閣趁有錢。,"Tī kin-nî sann--gue̍h ê iû-kè kē-tiám, se tik-tsiu tiong-kip guân-iû (WTI) bat lak kàu tsi̍t tháng sì-tsa̍p-sì khoo Bí-kim. bo̍k-tsîng khí tńg-lâi la̍k-tsa̍p khoo tsó-iū, tuā-pōo-hūn ê ia̍h-gâm-iû kong-si iáu-koh thàn ū tsînn.",,
"Oct 6, 2018_21.wav",文章引用一間顧問公司的講法，未來的價數甚至可能形成一个「頁岩帶」，大概是一桶四十五箍到六十五箍美金之間。,"Bûn-tsiong ín-iōng tsi̍t king kòo-būn kong-si ê kóng-huat, bī-lâi ê kè-siàu sīm-tsì khó-lîng hîng-sîng tsi̍t ê “ia̍h-gâm-tài”, tāi-khài sī tsi̍t tháng sì-tsa̍p-gōo khoo kàu la̍k-tsa̍p-gōo khoo Bí-kim tsi-kan.",,
"Oct 6, 2018_21.wav",若是價數比這个範圍較低，頁岩石油業者會減產；若較懸，in會增產。,"Nā-sī kè-siàu pí tsit ê huān-uî khah kē, ia̍h-gâm tsio̍h-iû gia̍p-tsiá ē kiám-sán; nā khah kuân, in ē tsing-sán.",,
"Oct 6, 2018_22.wav",若按呢，價數就會時常維持佇這个範圍。,"Nā án-ne, kè-siàu tō ē sî-siông î-tshî tī tsit ê huān-uî.",,
"Oct 6, 2018_23.wav",也就是講，用增產減產來影響世界油價，這个關鍵角色一向以來是OPEC咧搬，未來可能就是美國的頁岩油公司，,"Iā tō sī kóng, īng tsing-sán kiám-sán lâi íng-hióng sè-kài iû-kè, tsit ê kuan-kiān kak-sik it-hiòng í-lâi sī OPEC teh puann, bī-lâi khó-lîng tō sī Bí-kok ê ia̍h-gâm-iû kong-si,",,
"Oct 6, 2018_24.wav",in毋管是提升產量，抑是壓低成本，攏猶閣真有空間。,"in m̄-kuán sī thê-sing sán-liōng, a̍h-sī ah-kē sîng-pún, lóng iáu-koh tsin ū khong-kan.",,
"Oct 6, 2018_25.wav",文章落尾講，二位數的油價，可能會成做「新常態」。,"Bûn-tsiong lo̍h-bué kóng, jī-uī-sòo ê iû-kè, khó-lîng ē tsiânn-tsò “sin siông-thài”.",,
"Oct 6, 2018_26.wav",除非是爆發重大衝突，造成世界上大的一寡油田停止供應，抑是需求雄雄衝懸。,"tû-hui sī po̍k-huat tiōng-tāi tshiong-tu̍t, tsō-sîng sè-kài siōng tuā ê tsi̍t-kuá iû-tshân thîng-tsí kiong-ìng, ia̍h-sī su-kiû hiông-hiông tshìng kuân.",,
"Oct 6, 2018_27.wav",另外一方面，再生能源佮天然氣也咧落價。,"Līng-guā tsi̍t hong-bīn, tsài-sing lîng-guân kah thian-jiân-khì iā teh la̍k-kè.",,
"Oct 6, 2018_28.wav",看這个範勢，一个予OPEC主導的時代，應該是袂閣轉來矣。,"Khuànn tsit ê pān-sè, tsi̍t ê hōo OPEC tsú-tō ê sî-tāi, ing-kai sī bē koh tńg--lâi--ah.",,
