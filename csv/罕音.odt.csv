Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
,伊想欲偝阿媽去予醫生看。,I siūnn-beh āinn a-má khì hōo i-sing khuànn.
,有的人annh這个家庭無法度生活矣乎，繳袂起學費矣乎，啊結果政府你開遐爾濟錢。,"Ū-ê lâng--annh tsit ê ka-tîng bô-huat-tōo sing-ua̍h--ah--honnh, kiáu bē khí ha̍k-huì--ah--honnh, ah kiat-kó tsìng-hú lí khai hiah-nī tsē tsînn."
,狗仔àunn-àunn叫。,Káu-á àunn-àunn kiò.
,利頭攏予控制通路的菜蟲貿貿去。,Lī-thâu lóng hōo khòng-tsè thong-lōo ê tshài-thâng ba̍uh-ba̍uh--khì.
,咱拚命作穡，好空煞𪜶咧卯？,"Lán piànn-miā tsoh-sit, hó-khang suah in teh báu?"
,阿扁仔hông拘押，主要是防止串供佮湮滅證據。,"A-pínn--á hông khu-ah, tsú-iàu sī hông-tsí tshuàn-king kah ian-bia̍t tsìng-kì."
,趙光明做財神菩薩，林默仔姊做天上聖母。,"Tiō Kong-bîng tsò tsâi-sîn phôo-sat, Lîm Bi̍k-á-tsé tsò Thian-siōng Sìng-bú."
,這也是審判司應該辦的罪，因為我按呢是背謬佇頂面的上帝。,"Tse iā sī sím-phuànn-si ing-kai pān ê tsuē, in-uī guá án-ne sī puē-biū tī tíng-bīn ê siōng-tè."
,跋餅著準備，代先唱(tshiàng)規矩。眾人聽分明，事後莫(bo̍h)纓纏。,"pua̍h-piánn tio̍h tsún-pī, tāi-sing tshiàng kui-kí. Tsìng-lâng thiann hun-bîng, sū-āu bo̍h înn-tînn."
,我講buaih就buaih啦。,Guá kóng buaih tō buaih--lah.
,我一屑仔都bua̋i相信遮的出題委員的操守。,Guá tsi̍t-sut-á to bua̋i siong-sìn tsia-ê tshut-tê uí-uân ê tshau-siú.
,毋甘某著癌受折磨，尪𤆬某跳海行短路。,"M̄-kam bóo tio̍h-gâm siū-tsiat-buâ, ang tshuā bóo thiàu-hái kiânn-té-lōo."
,查某囡仔想欲捾水沃花。,Tsa-bóo gín-á siūnn-bueh kuānn-tsuí ak-hue.
,一雙襪仔。,Tsi̍t siang bue̍h-á.
,伊講欲。,I kóng bueh.
,我的目睭猶沙微沙微，未洗面就趕緊去拜訪。,"Guá ê ba̍k-tsiu iáu sa-bui-sa-bui, buē sé-bīn tō kuánn-kín khì pài-hóng."
,咱遮爾靠俗，毋才直接叫你ennh，今莫受氣啦。,"Lán tsiah-nī khò-sio̍k, m̄-tsiah ti̍t-tsiap kiò lí--ennh, tann mài siūnn-khì--lah."
,聽你咧講bàng-gah話。,Thiann lí teh kóng bàng-gah uē.
,阿姑佮姑丈看一下愣愣。,A-koo kah koo-tiūnn khuànn tsi̍t-ē gāng-gāng.
,Gat-lá油閣叫做番仔油，是較早散凶人暝時點火照光的油料。,"Gat-lá-iû koh kiò-tsò huan-á-iû, sī khah-tsá sàn-hiong-lâng mê--sî tiám-hué tsiò-kng ê iû-liāu."
,一支闊喙的玻璃藥水罐仔，罐喙橐一kâi會當穿棉紗帶的燈芯座，gat-lá油添滇，就會使得點火炤光。,"Tsi̍t ki khuah-tshuì ê po-lê io̍h-tsuí kuàn-á, kuàn-tshuì lop tsi̍t kâi ē-tàng tshng mî-se-tuà ê ting-sim-tsō, gat-lá-iû thiam tīnn, tō ē-sái-tit tiám-hué tshiō-kng."
,講一句無輸贏的，惡妻孽子無可治。,"Kóng tsi̍t kù bô su-iânn--ê, ok-tshe gia̍t-tsú bû khó tī."
,砌（gih）磚仔師傅是𠢕，下面彼个小工才是厲害。一塊磚、一𣁳紅毛塗，攏送準準。,"Gih tsng-á sai-hū buē sī gâu, ē-bīn hit ê sió-kang tsiah-sī lī-hāi. Tsi̍t tè tsng, tsi̍t khat âng-mn̂g-thôo, lóng sàng-tsún-tsún."
,和序細講咱家己的話都會礙虐。,Hām sî-sè kóng lán ka-tī ê uē to ē gāi-gio̍h.
,廟寺佮信仰有箍倚社區的功用。,Biō-sī kah sìn-gióng ū khoo-uá siā-khu ê kong-iōng.
,每桌攏有十路菜色，包含出名的虱目魚五柳居、炊粉蟯(giô)蒜頭、煠白醋蝦仔等等。,"Muí toh lóng ū tsa̍p-lōo tshài-sik, pau-hâm tshut-miâ ê sat-ba̍k-hî ngóo-liú-ki, tshue hún-giô suàn-thâu, sa̍h pe̍h-tshòo hê-á tíng-tíng."
,看起來情況岌岌（gi̍p-gi̍p）可危。,Khuànn--khí-lâi tsîng-hóng gi̍p-gi̍p-khó-guî.
,柳丁酸giuh-giuh。,Liú-ting sng-giuh-giuh.
,好心的鱷魚（gok-hî）先生！你是佇世間第一好心的鱷魚。,Hó-sim ê go̍k-hî sian-sinn! Lí sī tī sè-kan tē-it hó-sim ê go̍k-hî.
,下晡去大湖挽i-tshí-gooh，欲暗仔去泰安洗溫泉，連遊覽車錢算在內，極加才九百箍niâ，真正是有食閣有掠！,"Ē-poo khì Tuā-ôo bán i-tshí-gooh, beh-àm-á khì Thài-an sé un-tsuânn, liân iû-lám-tshia-tsînn sǹg tsāi-lāi, ki̍k-ke tsiah káu-pah khoo niâ, tsin-tsiànn sī ū tsia̍h koh ū lia̍h!"
,員外隨時轉面色：「我無佮你咧唱曲，話講出喙就是話。」,"Guân-guē suî-sî tńg bīn-sik, ""guá bô kah lí teh tshiùnn-khik, uē kóng tshut-tshuì tō sī uē."""
,伊只有怨嘆宋的愛gut醋閣喙袂甜，雖然愛伊，毋過是共伊當做查某囝按呢疼惜。,"I tsí-ū uàn-thàn Sòng--ê ài gut-tshòo koh tshuì bē tinn, sui-jiân ài--i, m̄-koh sī kā i tòng-tsò tsa-bóo-kiánn án-ne thiànn-sioh."
,你彼芋仔應當是綿綿鬆鬆，哪會食著澩(ha̍unnh)澩？,"Lí he ōo-á ing-tong sī mî-mî sang-sang, ná-ē tsia̍h-tio̍h ha̍unnh-ha̍unnh?"
,彼个阿兄蓋hàunn跋筊。,Hit ê a-hiann kài hàunn pua̍h-kiáu.
,路lìn無細膩去踢著石仔，伊的跤指甲紲藃起來。,"Lōo--lìn bô-sè-jī khì that-tio̍h tsio̍h-á, i ê kha-tsńg-kah suà hiauh--khí-lâi."
,講話著正經，毋通hih-hih笑。,"Kóng-uē tio̍h tsìng-king, m̄-thang hih-hih-tshiò."
,猶有濟濟小細的教會佇這个問題咧hinnh-hinnh呻。,Iáu-ū tsē-tsē sió-sè ê kàu-huē tī tsit ê būn-tê teh hinnh-hinnh-tshan.
,Hainnh，囡仔人有耳無喙，毋好烏白問。,"Hainnh, gín-á-lâng ū-hīnn-bô-tshuì, m̄-hó oo-pe̍h mn̄g."
,這款藥仔主要用佇治羊眩。,Tsit khuán io̍h-á tsú-iàu iōng tī tī iûnn-hîn.
,川旭坐位七十九年。,Tshuan-hiok tsē-uī tshit-tsa̍p-káu nî.
,我共伊講 :「你是看著魔神仔--hiooh？」,"Guá kā i kóng,""lí sī khuànn-tio̍h môo-sîn-á--hiooh?"""
,這領衫薄hiuh-hiuh。,Tsit niá sann po̍h-hiuh-hiuh.
,若喘氣會hiu̍nnh，當然是痚呴。,"Nā tshuán-khuì ē hiu̍nnh, tong-liân sī he-ku."
,噷噷食三碗公半。,Hm̍h-hm̍h tsia̍h sann uánn kong puànn.
,俗語講媒人喙，糊瘰瘰。,"Sio̍k-gí kóng hm̂-lâng-tshuì, hôo-luì-luì."
,牌仔進前𫞼佇鶴岡口路邊，因為迴轉道工程猶佇咧施工，予人徙一邊。,"Pâi-á tsìn-tsîng tshāi tī Ho̍h-kong-kháu lōo-pinn, in-uī huê-tńg-tō kang-tîng iáu tī-leh si-kang, hōo lâng suá tsi̍t-pinn."
,伊用最後的氣力欲來倒欱。,I iōng tsuè-āu ê khuì-la̍t beh-lâi tò-hop.
,跤步嘛綴咧重huainnh-huainnh。,Kha-pōo mā tuè-leh tāng-huainnh-huainnh.
,鼻異鄉的酸楚，心掠坦橫放予粗，總會有彼工，將你抱入我的夢。,"Phīnn ī-hiong ê sng-tshó, sim lia̍h-thán-huênn pàng hōo tshoo, tsóng ē ū hit kang, tsiong lí phō ji̍p guá ê bāng."
,你手䘼li̍k--起來，順紲共你磅血壓。,"Lí tshiú-ńg li̍k--khí-lâi, sūn-suà kā lí pōng huih-ap."
,若是走江湖的掛咧，就是通鼓。若是乞食掛咧，就是唪鼓（phiāng-kóo）。這是「仝款無仝師傅」，絕對毋通拂毋著去。,"Ná-sī tsáu-kang-ôo ê kuà--leh, tō sī thong-kóo. Ná-sī khit-tsia̍h kuà leh, tō sī phiāng-kóo. Tse sī ""kāng-khuán bô-kâng sai-hū"", tsua̍t-tuì m̄-thang hut m̄-tio̍h--khì."
,昨日前往臺灣文學之父葉石濤的靈堂跪拜。,Tso̍h-ji̍t tsiân-óng Tâi-uân bûn-ha̍k tsi hū Ia̍p Tsio̍h-tô ê lîng-tn̂g kuī-pài.
,貓仔真古錐一直喓(iaunn)喓叫。,Niau-á tsin kóo-tsui it-ti̍t iaunn-iaunn kiò.
,毋但是咱現代台語人僫讀，連提來改的編者嘛花花，這種用字法傷過ih-uat，實在不可取。,"M̄-nā sī lán hiān-tāi Tâi-gí lâng oh tha̍k, liân the̍h lâi kái ê pian tsiá mā hue-hue, tsit tsióng iōng-jī-huat siunn-kuè ih-uat, si̍t-tsāi put-khó tshú."
,喙內咧i̍nnh-i̍nnh哼哼呻。,Tshuì-lāi teh i̍nnh-i̍nnh hainn-hainn tshan.
,林長老出來，逐家ip（揖）禮，就分賓主坐落。,"Lîm tiúnn-ló tshut-lâi liáu-āu, ta̍k-ke ip-lé, tō hun pin tsú tsē--lo̍h."
,接咧是感染的年歲，美國的感染者攏以少年人佔多數。,"Tsiap--leh sī kám-jiám ê nî-huè, Bí-kok ê kám-jiám-tsiá lóng í siàu-liân-lâng tsiàm to-sòo."
,我凊彩掀，對看一廿字[it-jia̍p jī]。望欲有當看著舊版失察覺，新版知影通改正[ké-chiànn]个所在。,"Guá tshìn-tshái hian, tuì-khuànn it-jia̍p jī. Bāng-beh ū-tàng khuànn-tio̍h kū pán sit tshat-kak, sin pán tsai-iánn thang ké-tsiànn ê sóo-tsāi."
,開始佮死神走相逐。,Khai-sí kah sí-sîn tsáu-sio-jik.
,嫂仔jîng-jiân（仍然）逐日寫拄好的聖經句，共囥佇丈夫欲紮的揹仔內。,"Só--á jîng-jiân ta̍k-ji̍t siá tú-hó ê sìng-king kù, kā khǹg tī tiōng-hu beh tsah ê phāinn-á lāi."
,有一日𪜶兜拍毋見驢，𪜶老爸叫伊去揣，無拍算佇路中拄著Sat-bó-jínn。,"Ū-tsi̍t-ji̍t in tau phah-m̄-kiàn lû, in lāu-pē kiò i khì tshuē, bô-phah-sǹg tī lōo-tiong tú-tio̍h Sat-bó-jínn."
,名車的防賊系統敢講遮爾jio̍h（弱）毋？,Miâ-tshia ê hông-tsha̍t-hē-thóng kám-kóng tsiah-nī jio̍h--m̄?
,搵醬是簡單的白醋加蒜茸。,Ùn-tsiùnn sī kán-tan ê peh-tshò ka suàn-jiông.
,竟然使用柔道、擒拿術共這位檳榔西施過肩摔。,"Kíng-jiân sú-iōng jiû-tō, khîm-ná-su̍t kā tsit uī pin-nn̂g se-si kuè-king-siak."
,今仔个工課，是欲共金寶螺（福壽螺）的卵挼予死。,"Tann-á ê khang-khuè, sī beh kā kim-pó-lê (hok-siū-lê) ê nn̄g juê hōo sí."
,Jà-juh的根是佇非洲。這个音樂的節奏佮伊的精神就是早期奴隸保留落來的傳統。,Jà-juh ê kin sī tī Hui-tsiu. Tsit ê im-ga̍k ê tsiat-tsàu kah i ê tsing-sîn tō sī tsá-kî lôo-lē pó-liû--lo̍h-lâi ê thuân-thóng.
,總是我有聽見走到巷仔頭的時有喈(kainn)一聲。,Tsóng--sī guá ū thiann-kìnn tsáu-kàu hāng-á-thâu ê sî ū kainn--tsi̍t-siann.
,心梗窒咧發作的時，有一半會引發心律不整無張持死。,"Sim-kénn-that teh huat-tsok ê sî, ū tsi̍t-puànn ē ín-huat sim-lu̍t-put-tsíng bô-tiunn-tî sí."
,抑無我khaih有通煮飯呢？,Ia̍h-bô guá khaih ū-thang tsú-pn̄g--neh?
,對伊的頭殼敱(khainn)落去。,Uì i ê thâu-khak kháinn--lo̍h-khì.
,那食那看阿公𣁳一𣁳麵粉糊，現煎做麵皮。,Ná tsia̍h ná khuànn a-kong khat tsi̍t khat mī-hún kôo hiān tsian tsò mī-phuê.
,人古錐毋過蓋皮，又閣愛kha̍uh-kha̍uh唸。,"lâng kóo-tsui m̄-koh kài phî, iū-koh ài kha̍uh-kha̍uh-liām."
,伊喀規半晡攏喀無痰。,I khe̍nnh kui-puànn-poo lóng khe̍nnh bô thâm.
,雲林縣古坑鄉圓環邊仔，就有一間三十年薑母鴨老店。,Hûn-lîm-kuān Kóo-khenn-hiong înn-khuân pinn-á tō ū tsi̍t king sann-tsa̍p nî kiunn-bó-ah lāu-tiàm.
,安檢空隙，假釋犯刜傷觀護人。,"An-kiám khang-khiah, ká-sik-huān phut-siong kuan-hōo-jîn."
,內行人呵咾有形威，外行的講我惡確確。,"Lāi-hâng-lâng o-ló ū hîng-ui, guā-hâng--ê kóng guá ok-khia̍k-khia̍k."
,我毋是勥跤查某，我干焦是一个戇查某人。,"Guá m̄ sī khiàng-kha tsa-bóo, guá kan-tann sī tsi̍t ê gōng tsa-bóo-lâng."
,「老母無嫌囝㾀勢」，老母無咧嫌囝歹看的啦！,"""Lāu-bú bô hiâm kiánn khiap-sì"", lāu-bú bô teh hiâm kiánn pháinn-khuànn--ê--lah！"
,中橫便道沿路坎坎坷坷，路草險惡往往行咧停咧。,"Tiong-huâinn piān-tō iân-lōo khám-khám-khia̍t-khia̍t, lōo-tsháu hiám-ok óng-óng kiânn--leh thîng--leh."
,伊的身軀硬khiauh-khiauh。,I ê sin-khu ngē-khiauh-khiauh.
,嫌犯毋捌貨，共六十萬箍的小提琴俗賣。,"Hiâm-huān m̄ bat-huè, kā la̍k-tsa̍p-bān khoo ê sió-thê-khîm sio̍k-bē."
,你看梅子喔遮𠢕拑家，這馬靜惠遮捌代誌，我對陳家有交代矣啦。,"Lí khuànn Muî-tsú--ooh tsiah gâu khînn-ke, tsit-má Tsīng-huī tsiah bat tāi-tsì, guá tuì Tân--ka ū kau-tài--ah--lah."
,良藥苦口治病症。,Liông io̍h khóo khió tī pēnn-tsìng.
,春枝滿腹的哀怨，khiu̍h-khiu̍h顫出聲來：「若莫予阮母仔強𤆬轉去，我猶會帶戲班，我做小旦，真𠢕唱哭調仔呢。」,"Tshun-ki muá-pak ê ai-uàn, khiu̍h-khiu̍h-tsùn tshut-siann--lâi, ""nā mài hōo gún bú--á kiông tshuā tńg--khì, guá iáu-ē tuà hì-pan, guá tsò sió-tuànn, tsin gâu tshiùnn khàu-tiāu-á--neh."""
,後來廖瓊枝靠獨特的「苦旦哭腔」，佇歌仔戲沓沓仔拍響名號。,"Āu--lâi Liāu Khîng-ki khò to̍k-ti̍k ê ""khóo-tuànn khàu-khiunn"", tī kua-á-hì ta̍uh-ta̍uh-á phah-hiáng miâ-hō."
,外口是tsiâ（啥人）咧吭吭吼？,Guā-kháu sī tsiâ teh khngh-khngh-háu?
,可憐母囝kho̍h-kho̍h等，春去秋盡不知寒。,"Khó-liân bó-kiánn kho̍h-kho̍h-tán, tshun khì tshiu tsīn put ti hân."
,人若佇伊的面頭前咧講，較早“外省仔”按怎拄按怎可惡，隨想著阮阿公嘛是“外省仔”，就恬去矣。,"Lâng nā tī i ê bīn-thâu-tsîng teh kóng, khah-tsá “guā-síng-á” án-nuá tú án-nuá khónn-ònn, suî siūnn-tio̍h guán a-kong mā sī "" guā-síng-á"", tō tiām--khì--ah."
,拍鐵店頭家欲娶新婦真歡喜，拜託人寫門聯。伊講，共我寫“若無恁爸早時的khi̍h-kho̍k-khia̍k，哪有今仔日的la̍k-ta̍k-khua̍innh。”,"Phah-thih tiàm-thâu-ke beh tshuā sin-pū tsin huann-hí, pài-thok lâng siá mn̂g-liân. I kóng, kā guá siá“nā bô lín pâ tsá-sî ê khi̍h-kho̍k-khia̍k, ná-ū kin-á-ji̍t ê la̍k-ta̍k-khua̍innh.”"
,職缺百外个，倚兩千人搶工課。,"Tsit-khueh pah-guā ê, uá nn̄g-tshing lâng tshiúnn khang-khuè."
,木雕轉型創新，柴屐出頭天。,"Bo̍k-tiau tsuán-hîng tshòng-sin, tshâ-kia̍h tshut-thâu-thinn."
,毋過規粒星予國王彼領tshio-kiak-kiak的貂皮禮服崁了了。,M̄-koh kui-lia̍p tshinn hōo kok-ông hit niá tshio-kiak-kiak ê tiau-phuê lé-ho̍k khàm liáu-liáu.
,拜拜毋免煩惱香煙薰kiāng-kiāng。,Pài-pài m̄-bián huân-ló hiunn-ian hun-kiāng-kiāng.
,這箍查某囡仔有影誠liauh-kiauh，用傱的。,"Tsit khoo tsa-bóo-gín-á ū-iánn tsiânn liauh-kiauh, iōng tsông--ê."
,若已經無大灶的人家，就臨時用磚仔砌一口大烘爐，囥一坩大鼎仝款佇咧煮。,"Nā í-king bô tuā-tsàu ê jîn-ke, tō lîm-sî iōng tsng-á kih tsi̍t kháu tuā hang-lôo, khǹg tsi̍t khann tuā-tiánn kāng-khuán tī-leh tsú."
,鼾甲ki̍nnh-ko̍nnh叫。,Huânn kah ki̍nnh-ko̍nnh kiò.
,龍眼柴熬烏糖膏，芳ki̍t-ki̍t金黃色水，濆出圓形的波。,"Lîng-gíng-tshâ gô oo-thn̂g-ko, phang-ki̍t-ki̍t kim-n̂g sik-tsuí, bùn-tshut înn-hîng ê pho."
,食著酸kiuh-kiuh。,Tsia̍h-tio̍h sng-kiuh-kiuh.
,薑母鴨用的是紅面番鴨。,Kiunn-bó-ah iōng--ê sī âng-bīn-huan-ah.
,佇活動中心鼾鼾睏，常常鼾彼款牛咧睏的聲。,"Tī ua̍h-tāng-tiong-sim kônn-kônn-khùn, siông-siông kônn hit-khuán gû teh khùn ê siann."
,過Thài-lóo-kooh了後開始是平地。,Kuè Thài-lóo-kooh liáu-āu khai-sí sī pênn-tē.
,上尾一齣拄著風颱，風透甲戲棚ki̍nnh-kua̍innh叫，雨愈落愈大，我想欲搝阿公來轉，伊毋走，一直看甲煞才甘願。,"Siōng-bué tsi̍t tshut tú--tio̍h hong-thai, hong thàu kah hì-pênn ki̍nnh-kua̍innh kiò, hōo lú lo̍h lú tuā, guá siūnn-beh giú a-kong lâi tńg, I m̄ tsáu, it-ti̍t khuànn kah suah tsiah kam-guān."
,斟一大碗，做三、四喙kua̍k落去。,"Thîn tsi̍t tuā uánn, tsò sann, sì tshuì kua̍k--lo̍h-khì."
,大膽賊仔胳胴跤鋏螢幕，冗冗離開網咖。,"Tuā-tánn tsha̍t-á kueh-lang-kha giap îng-bōo, liōng-liōng lī-khui bāng-ka."
,家私頭仔佇喙空一直抐、一直刮，總是毋敢出聲，連醫生問講「會疼袂？」仝款恬恬毋出聲。,"Ke-si-thâu--á tī tshuì-khang it-ti̍t lā, it-ti̍t kuih, tsóng--sī m̄-kánn tshut-siann, liân i-sing mn̄g kóng, ""ē thiànn--bē?"" kāng-khuán tiām-tiām m̄ tshut-siann."
,電梯門關倚來。,Tiān-thui mn̂g kuinn uá--lâi.
,石滑滑不時交落。,Tsio̍h ku̍t-ku̍t put-sî ka-la̍uh.
,一時聽見佇地下室親像有人拖鐵鍊咧行，佇酒桶頂lia̍k-lia̍k叫。,"Tsi̍t-sî thiann-kìnn tī tē-hā-sik tshin-tshiūnn ū lâng thua thih-liān teh kiânn, tī tsiú-tháng-tíng lia̍k-lia̍k-kiò."
,我毋是刁工欲惹阿母受氣。,Guá m̄-sī thiau-kang beh liá a-bú siūnn-khì.
,到遮，天欲絕我的性命liauh。,"Kàu tsia, thinn beh tsua̍t guá ê sènn-miā liauh."
,目色鈍閣略仔挩窗liooh。,Ba̍k-sik tūn koh lio̍h-á thuah-thang liooh.
,對食的雞肉、魚肉、米，到用的衛生紙、尿苴仔、衫褲，毋管是二手的抑是全新的，價數真俗。,"Tuì tsia̍h ê ke-bah, hî-bah, bí, kàu īng ê uē-sing-tsuá, liō-tsū-á, sann-khòo, m̄-kuán sī jī-tshiú--ê ia̍h-sī tsuân-sin--ê, kè-siàu tsin-sio̍k."
,伊liu̍h-liu̍h-á越頭看我。,I liu̍h-liu̍h-á ua̍t-thâu khuànn--guá.
,小人魚這馬到樹林內lòm塗的所在，遐的中央有一棟厝，彼是用反船淹死的人骨頭所起的。,"Sió jîn hî tsit-má kàu tshiū-nâ-lāi lòm-thôo ê sóo-tsāi, hia ê tiong-ng ū tsi̍t tòng tshù, he sī iōng píng-tsûn im--sí ê lâng-kut-thâu sóo khí--ê."
,定定lop落去田底。,Tiānn-tiānn lop lo̍h-khì tshân-té.
,算講這「揀頭對」是一項優勝劣敗的競爭。,"Sǹg-kóng tse ""kíng thâu-tuì"" is tsi̍t hāng iu-sìng lua̍t-pāi ê kìng-tsing."
,生態環境破壞甲糜糜卯卯。,Sing-thài-khuân-kíng phò-huāi kah mi-mi-mauh-mauh.
,利用伊的歌聲佮絃仔美妙的旋律，共平安和幸福傳達出去。,"Lī-iōng i ê kua-siann kah hiân-á bí-miāu ê suân-lu̍t, hā pîng-an ham hīng-hok thuân-ta̍t--tshut-khì."
,物件捾予好喔！,Mn̍gh-kiānn kuānn hōo hó--ooh!
,因為彼个青年自細捌染著腦膜炎，真危險閣好起來，身體無勇。,"In-uī hit ê tshing-liân tsū-sè bat jiám-tio̍h náu-mo̍oh-iām, tsin guî-hiám koh hó--khí-lâi, sin-thé bô ióng."
,雙跤踏著水池下跤路糊糜。,Siang-kha ta̍h-tio̍h tsuí-tî ē-kha lōo-kôo-muâi.
,尻川鬥爍爁。,Kha-tshuinn tàu sih-nah.
,袂堪得按呢激氣，老師的手垂落來，胸坎浮咧naih咧。,"Bē-kham-tit án-ni kik-khì, lāu-su ê tshiú suî--lo̍h-lâi, hing-khám phû--leh naih--leh."
,遮的騙家己騙過手，閣嘛會喃(nauh)一聲「無用台語講就是袂鬥搭」，使(sái)恁鬼咧。,"Tsia--ê phiàn ka-kī phiàn kuè-tshiú. Koh mā-ē nauh tsi̍t siann ""bô iōng Tâi-gí kóng tō sī bē tàu-tah"", sái lín kuí--leh."
,我有寡無爽快佮礙虐。,Guá ū kuá bô-sóng-khuài kah ngāi-gio̍h.
,欲嫁著趁鮮，18-22歲最當時。毋免傷𠢕揀，豬仔過槽芳，到時袂落nga̍uh你就知代。,"Beh kè tio̍h thàn tshinn, tsa̍p-peh kàu jī-tsa̍p-jī huè tsuè tong-sî. M̄-bián siunn gâu kíng, ti-á kuè tsô phang, kàu-sî bē lo̍h-nga̍uh lí tō tsai tāi."
,漚梨仔假蘋果，樹薯假做蓮藕粉販賣。,"Àu lâi-á ké phōng-kó, tshiū-tsî ké-tsò liân-ngāu-hún huàn-bē."
,動物保護法規定禁止使用掠獸夾。,Tōng-bu̍t pó-hōo huat kui-tīng kìm-tsí sú-iōng lia̍h-siù-ngeh.
,順仔inn-inn-n̍gh-n̍gh講袂出喙。,Sūn--á inn-inn-n̍gh-n̍gh kóng bē tshut tshuì.
,聽著老師一開喙攏是台語，甚至點𪜶的名嘛用台語，大部份學生攏感覺真gông-ngia̍h。,"Thiann-tio̍h lāu-su tsi̍t-khui-tshuì lóng sī Tâi-gí, sīm-tsì tiám in ê miâ mā īng Tâi-gí, tuā-pōo-hūn ha̍k-sing lóng kám-kak tsin gông-ngia̍h."
,「謝鹽祭」按良工佮新厝仔社區民眾，對卿雲廟迎請李府王爺，前往鹽埕起頭鼓。,"""Siā-iâm-tsè"" àn liông-kang kah Sin-tshù-á siā-khu bîn-tsiòng, tuì Khing-hûn-biō ngiâ-tshiánn Lí-hú-ông-iâ, tsiân-óng Iâm-tiânn khí thâu-kóo."
,疫情蟯蟯動，門診佮急診的新流感的病人加較濟。,"I̍k-tsîng ngia̍uh-ngia̍uh-tāng, mn̂g-tsín kah kip-tsín ê pēnn-lâng ke khah tsuē."
,ngi̍h-bu̍h-ngi̍h-ngia̍uh聽攏無。,Ngi̍h-bu̍h-ngi̍h-ngia̍uh thiann lóng bô.
,本成是規片田園，這馬煞平平平，黃ngiuh-ngiuh，全予漉糊糜仔坉起來。,"Pún-tsiânn sı̄ kui phiàn tshân-hn̂g, tsit-má suah pênn-pênn-pênn, n̂g-ngiuh-ngiuh, tsuân hōo lo̍k-kôo-muâi-á thūn--khí-lâi."
,綴著音樂扭腰顯尻川心適笑詼。,Tuè-tio̍h im-ga̍k ngiú io hián kha-tshng sim-sik tshiò-khue.
,伊的卵親像豆莢，一莢定著三十五粒。,"I ê nn̄g tshin-tshiūnn tāu-ngueh, tsi̍t ngueh tiānn-tio̍h sann-tsa̍p-gōo lia̍p."
,雄雄有一个人共伊搖精神，伊目睭niah金，看著一个面腔足䆀的查埔人誠大聲共喝。,"Hiông-hiông ū tsi̍t ê lâng kā i iô tsing-sîn, I ba̍k-tsiu niah kim, khuànn-tio̍h tsi̍t ê bīn-tshiunn tsiok bái ê tsa-poo-lâng tsiânn tuā-siann kā huah."
,每一隻攏對水雞空濆出來唱歌，連予人掠貯佇水雞籃仔內嘛咧op、op、op。,"Muí tsi̍t tsiah lóng tuì tsuí-ke khang bùn tshut-lâi tshiùnn-kua, liân hōo lâng lia̍h té tī tsuí-ke nâ-á lāi mā teh ‘ op,Op,Op."
,後pàinn（擺）看會使趁寡錢無？,Āu pàinn khuànn ē-sái thàn kuá tsînn--bô?
,耳空邊鑿耳的喇叭聲pann袂煞。,Hīnn-khang-pinn tsha̍k hīnn ê lá-pah siann pann bē suah.
,知名服裝偽造標頭，老主顧恐驚做了咧欲八年的宋盼。,"Ti-miâ ho̍k-tsong guī-tsō phiau-thâu, lāu-tsú-kòo khióng-kiann tsò-liáu tih-beh peh-nî ê sòng-phàn."
,紲落降下金珠仔大細的冰雹。,Suà--lo̍h kàng-hā kim-tsu-á tuā-sè ê ping-pha̍uh.
,若án-ni，就無彩一切的苦心，紲變做水沫。,"Nā án-ni, tō bô-tshái it-tshè ê khóo-sim, suà piàn-tsò suí-phe̍h."
,山路才行無偌久爾爾，張大姊就喘phinn-phe̍nnh。,"Suann-lōo tsiah kiânn bô guā kú niā-niā, Tiunn tuā-tsé tō tshuán phinn-phe̍nnh."
,新竹市一位五歲的查埔囡仔，因為胃腸炎擗(phia̍k)出大腸拍空，經過緊急的手術才過面。,"Sin-tik-tshī tsi̍t uī gōo huè ê tsa-poo gín-á, in-uī uī-tn̂g-iām phia̍k-tshut tuā-tn̂g phah-khang, king-kuè kín-kip ê tshiú-su̍t tsiah kuè-bīn."
,因為伊的身軀傷過大龐(phiāng)，動作又閣傷過飯桶，致使伊的跤一擺閣一擺對鵝母的尻脊骿頂懸趨落來。,"In-uī i ê sing-khu siunn-kuè tuā-phiāng, tōng-tsok iū-koh siunn-kuè pn̄g-tháng, tì-sú i ê kha tsi̍t-pái koh tsi̍t-pái uì gô-bú ê kha-tsiah-phiann tíng-kuân tshu--lo̍h-lâi."
,下晡短短的兩點鐘水就淹起來，囡仔受困佇二樓無通食無通啉，家長驚甲咇咇掣。,"Ē-poo té-té ê nn̄g tiám-tsing tsuí tō khai-sí im--khí-lâi, gín-á siū-khùn tī jī lâu bô-thang tsia̍h bô-thang lim, ka-tiúnn kiann kah phi̍h-phi̍h-tshuah."
,總是我的大兄踮阮的身邊嘛是phi̍nnh-phi̍nnh喘。,Tsóng--sī guá ê tuā-hiann tiàm guán ê sin-pinn mā sī phi̍nnh-phi̍nnh-tshuán.
,兩位越南籍匹偶予警方閘車，硬扣去派出所。,"Nn̄g uī Ua̍t-lâm-tsi̍k phit-ngóo hōo kíng-hong tsa̍h-tshia, ngē khàu-khì phài-tshut-sóo."
,是佇臺九線的小部落，一般車phiu咧就過，這馬閣加開一逝新路免踅入去，閣較袂hông注意著。,"Sī tī Tâi-kiú-suànn ê sió pōo-lo̍k, it-puann tshia phiu--leh tō kuè, tsit-má koh ke khui tsi̍t tsua sin lōo bián se̍h--ji̍p-khì, koh-khah bē hông tsù-ì--tio̍h."
,莫按呢無代無誌就共人嗙。,Mài án-ne bô-tāi-bô-tsì tō kā lâng phngh.
,公車頂食鹹酥雞予人阻擋phǹg-phǹg吼。,Kong-tshia-tíng tsia̍h kiâm-soo-ke hōo lâng tsóo-tòng phǹg-phǹg-háu.
,便若借款人無才調伻還，就起細漢的共對方拍做重傷，若無就是落人到店頭潑油漆。,"Piān-nā tsioh-khuán-jîn bô tsâi-tiāu phenn-hîng, tō khí sè-hàn--ê kā tuì-hong phah-tsò tāng-siong, nā-bô tō sī làu lâng kàu tiàm-thâu phuah iû-tshat."
,大湖軍艦的艦長潘文坤，前幾日違反營規，以及軍方戰備管制的規定。,"Tuā-ôo kun-lām ê lām-tiúnn Phuan Bûn-khun, tsîng kuí ji̍t uî-huán iânn-kui, í-ki̍p kun-hong tsiàn-pī kuán-tsè ê kui-tīng."
,指導老師用活潑心適的方式，引𤆬學生仔學台語的欲望。,"Tsí-tō lāu-su iōng hua̍t-phuat sim-sik ê hong-sik, ín-tshuā ha̍k-sing-á o̍h Tâi-gí ê io̍k-bōng."
,兩個人遐爾好，煞行到尾無倚靠，愛親像雪文沫，情份哪遮爾薄。,"Nn̄g ê lâng hiah-nī hó, suah kiânn kàu bué bô uá-khò, ài tshin-tshiūnn sap-bûn-phue̍h, tsîng-hūn ná tsiah-nī po̍h."
,生理人就用強力的phòng-phuh共水灌入去牛肉內面，非常悽慘殘忍。,"Sing-lí-lâng tō iōng kiông-li̍k ê phòng-phuh kā tsuí kuàn ji̍p-khì gû-bah lāi-bīn, hui-siông tshi-tshám tsân-jím."
,無疑悟，tsua̋n停佇高速公路頂共國光號閘牢咧，猶提刀仔欲刜ùn-tsiàng。,"Bô-gî-ngōo, tsua̋n thîng tī ko-sok kong-lōo-tíng kā Kok-kong-hō tsa̍h-tiâu--leh, iáu the̍h to-á beh phut ùn-tsiàng."
,醫界煏見笑代，醫生交結金光黨，kuí-lō億保險金予騙了了。,"I-kài piak kiàn-siàu-tāi, i-sing kau-kiat kim-kong-tóng, kuí-lō ik pó-hiám-kim hōo phiàn liáu-liáu."
,啊這虎龍豹彪咱毋知，曷敢往來？,"Ah tse hóo-liông-pà-piu lán m̄ tsai, a̍h kánn óng-lâi?"
,烏頭觳仔是中低海拔的鳥類，臺東的樹林、果子園、公園攏看會著𪜶的影跡。,"Oo-thâu-khok-á sī tiong-kē-hái-pua̍t ê tsiáu-luī, Tâi-tang ê tshiū-nâ, kué-tsí-hn̂g, kong-hn̂g lóng khuànn ē tio̍h in ê iánn-jiah."
,嫁人了後，只有攑舂臼槌舂米、提簸箕簸米、掃塗跤、奉待翁姑、養飼囝就夠額矣，捌字無路用。,"Kè--lâng liáu-āu, tsí-ū gia̍h tsing-khū-thuî tsing-bí, the̍h puà-ki puà bí, sàu thôo-kha, hōng-thāi ang koo, iúnn-tshī kiánn tō kàu-gia̍h--ah, bat-jī bô-lōo-iōng."
,才八坪大的小套房，只有簡單的幾項家具。,"Tsiah pueh phîng tuā ê sió thò-pâng, tsí-ū kán-tan ê kuí hāng ka-kū."
,看這範勢是走無路矣，伊就pui̍h劍自殺。,"Khuànn tse pān-sè sī tsáu bô-lōo--ah, i tō pui̍h-kiàm tsū-sat."
,欲創sainnh？,Beh tshòng sainnh?
,阿英看伊遐sainn-nai氣，就鬥姑情予𪜶𨑨迌較歡喜咧。,"A-ing khuànn i hiah sainn-nai khuì, tō tàu koo-tsiânn hōo in tshit-thô khah huann-hí--leh."
,咱到底咧做啥？,Lán tàu-té teh tsò sannh?
,佛門法師姐弟爭財產起衝突，甚至參垃圾話都講出喙。,"Hu̍t-mn̂g huat-su tsiá-tē tsing tsâi-sán khí tshiong-tu̍t, sīm-tsì tsham lah-sap-uē to kóng-tshut tshuì."
,有立委向立場相仝的媒體，洩漏調查內情。特偵組的檢察官，嘛無遵守偵查無公開的原則。,"Ū li̍p-uí hiòng li̍p-tiûnn sio-kâng ê muî-thé, sia̍p-lāu tiau-tsa luē-tsîng. Ti̍k-tsing-tsoo ê kiám-tshat-kuann, mā bô tsun-siú tsing-tsa bô kong-khai ê guân-tsik."
,樹枝si̍nnh-sua̍innh叫。,Tshiū-ki si̍nnh-sua̍innh kiò.
,這个美的真正去予siòo-tooh去啊!,Tsit-ê Bí--ê tsin-tsiànn khì hōo siòo-tooh--khì--ah!
,牛油是ku̍t-liù-siuh，搶孤的人就五个人一隊，用人疊人閣縛大索的方式，將一个人沿棚柱托(thuh)到棚枋下跤。,"Gû-iû sī ku̍t-liù-siuh, tshiúnn-koo ê lâng tō gōo ê lâng tsi̍t tuī, iōng lâng tha̍h lâng koh pa̍k tuā-soh ê hong-sik, tsiong tsi̍t ê lâng iân pênn-thiāu thuh kàu pênn-pang ē-kha."
,囡仔siu̍t一下對序大的身軀邊過。,Gín-á siu̍t tsi̍t-ē tuì sī-tuā ê sin-khu-pinn--kuè.
,臺灣愛文檨仔成功外銷日本，第一批檨仔已經銷往北海道。,"Tâi-uân Ài-bûn suāinn-á sîng-kong guā-siau Ji̍t-pún, tē-it phue suāinn-á í-king siau-óng Pak-hái-tō."
,佇十八號親率素還真、妖后、月神等霹靂柴尪仔明星，佇雲林縣虎尾布袋戲館開演。,"Tī tsa̍p-peh-hō tshin-suài Sòo-huân-tsin, Iau-hōo, Gua̍t-sîn tíng phik-li̍k tshâ-ang-á bîng-tshenn, tī Hûn-lîm-kuān Hóo-bué pòo-tē-hì-kuán khai-ián."
,借問一下恁便所佇 taih？,Tsioh-mn̄g--tsi̍t-ē lín piān-sóo tī taih?
,看你腹肚thāinn-thāinn，敢有身矣？,"Khuànn lí Pak-tóo thāinn-thāinn, kám ū-sin--ah?"
,因為閃避oo-tóo-bái煞舂著紅毛塗護欄，轎車的車頭塌窩(thap-o)一下真嚴重。,"In-uī siám-pī oo-tóo-bái suah tsing-tio̍h âng-mn̂g-thôo hōo-lân, kiau-tshia ê tshia-thâu thap-o tsi̍t-ē tsin giâm-tiōng."
,後壁若無勞委會共牚(thènn)牢咧，桃竹苗區的就業服務中心敢敢按呢亂舞？,"Āu-piah nā-bô lô-uí-huē kā thènn-tiâu--leh, Thô-tik-biâu khu ê tsiū-gia̍p ho̍k-bū tiong-sim kám kánn án-ne luān bú?"
,資方袂當排斥辛勞抑是去允頭路的人講臺語。,Tsu-hong bē-tàng pâi-thik sin-lô ia̍h-sī khì ín-thâu-lōo ê lâng kóng Tâi-gí.
,恁中國人咧讀聖經的態度真好，那讀那咧頕頭。,"Lín Tiong-kok-lâng teh tha̍k sìng-king ê thāi-tōo tsin hó, ná tha̍k ná teh thìm-thâu."
,阿炮那共逐个斟酒那講「烏龍師的，你的祕訣太準咧，以後閣請師的多多指教！」,"A-phàu ná kā ta̍k-ê thîn tsiú ná kóng: ""Oo-liông-sai--ê, lí ê pì-kuat thài tsún--leh, í-āu koh tshiánn sai--ê to-to tsí-kàu!"""
,佇畜產試驗所服務的郭猛德，研發出三段式的豬牢屎尿處理系統。,"Tī thiok-sán tshì-giām-sóo ho̍k-bū ê Kueh Bíng-tik, gián-huat tshut sann-tuānn-sik ê ti-tiâu sái-jiō tshú-lí hē-thóng."
,頭家娘恁有偌濟麥通糶？,Thâu-ke-niû lín ū luā-tsuē be̍h thang thiò?
,自來台語演員無地位，著裝小丑仔，袂少藝名是用歹意思个話來號，像「脫線」就是。,"Tsū lâi Tâi-gí ián-guân bô tē-uī, tio̍h tsng siáu-thiúnn-á, bē-tsió gē-miâ sī iōng pháinn ì-sù ê uē lâi hō, tshiūnn ""thuat-suànn"" tō sī."
,煮食的人共伊買一塊塗魠魚，伊嫌傷tseh-thuah，就捾去還予人。,"Tsú-tsia̍h ê lâng kā i bé tsi̍t tè thôo-thoh hî, i hiâm siunn tseh-thuah, tō kuānn-khì hîng hōo--lâng."
,另外彼三个對後面捒牛尻川，按呢捒一下thōm一步，舞一晡才上車。,"Līng-guā hit sann ê uì āu-bīn sak gû kha-tshuinn, án-ne sak--tsi̍t-ē thōm tsi̍t pōo, bú tsi̍t poo tsiah tsiūnn-tshia."
,手內提彼張批紙，那讀目屎那tho̍p-tho̍p滴。,"Tshiú-lāi the̍h hit tiunn phue-tsuá, ná tha̍k ba̍k-sái ná tho̍p-tho̍p tih."
,就算目睭看甲欲挩窗，猶是只看著密密的烏點。,Tō sǹg ba̍k-tsiu khuànn kah beh thuah-thang，iáu-sī tsí khuànn-tio̍h ba̍t-ba̍t ê oo-tiám.
,In老爸提來做筊本矣。,In lāu-pē thue̍h-lâi tsuè kiáu-pún--ah.
,公家的退休金平均8萬，一般勞工是2萬2。,"Kong-ka ê thuè-hiu-kim pîng-kun peh-bān, it-puann lô-kang sī nn̄g-bān jī."
,因為今年量少，澎湖的拍賣市場逐家相爭買塗魠魚。,"In-uī kin-nî liōng tsió, Phênn-ôo ê phah-bē tshī-tiûnn ta̍k-ke sio-tsenn bé thôo-thuh-hî."
,一擺閣一擺，臺鐵不時咧脫箠，緊縒慢會出代誌。,"Tsi̍t pái koh tsi̍t pái, Tâi-thih put-sî teh thut-tshê, kín-tsua̍h-bān ē tshut tāi-tsì."
,頂禮拜臺大人類學系的某乜教授，紹介這个石杵已經有萬外年。,"Tíng-lé-pài Tâi-tāi Jîn-luī ha̍k-hē ê bóo-mí káu-siū, siāu-kài tsit ê tsio̍h-thú í-king ū bān-guā nî."
,毋過有一个阿伯仔伊真凍霜，算盤擉擉咧講：「Aih-iah，按呢毋通！」,"M̄-koh ū tsi̍t ê a-peh--á i tsin tàng-sng, sǹg-puânn tiak-tiak--leh kóng: ""Aih-iah, án-ne m̄-thang!"""
,這對老tiâng-siū翁仔某牽手規世人，做伙守護這段珍貴的愛情。,"Tsit tuì lāu-tiâng-siū ang-á-bóo khan-tshiú kui-sì-lâng, tsò-hué siú-hōo tsit tuann tin-kuì ê ài-tsîng."
,導演楊雅哲邀請信樂團的前主唱信佮十幾个義工，鬥翕反核廣告。,"Tō-ián Iûnn Ngá-tiat iau-tshiánn sìn-ga̍k-thuân ê tsîng tsú-tshiùnn Sìn kah tsa̍p-kuí ê gī-kang, tàu hip huán-hu̍t kong-kò."
,翁毋挃某，某毋挃翁。,"Ang m̄-ti̍nnh bóo, bóo m̄-ti̍nnh ang."
,佇左營的宏南、宏毅宿舍包括無仝時期的建築設計，是全台灣從到今上完整的社區。,"Tī Tsó-iânn ê Hông-lâm, Hông-gē sok-sià pau-kuat bô-kâng sî-kî ê kiàn-tio̍k siat-kè, sī tsuân Tâi-uân tsîng-kàu-tann siōng uân-tsíng ê siā-khu."
,因為血癌定定需要化療，治療過程予伊疼搐搐。,"In-uī hueh-gâm tiānn-tiānn su-iàu huà-liâu, tī-liâu kuè-thîng hōo i thiànn-tiuh-tiuh."
,放榜了後才來毋敢佮人相tòm頭。,Hòng-pńg liáu-āu tsiah lâi m̄-kánn kah lâng sio tòm-thâu.
,"請你佇""tonn""一聲了後開始留話，多謝。","Tshiánn lí tī ""tonn"" tsi̍t siann liáu-āu khai-sí lâu-uē, to-siā."
,伊講橄欖滋味誠讚，小可甘甜甘甜，食著喙齒瀾to̍p-to̍p-tin。,"I kóng kan-ná tsu-bī tsiânn-tsán, sió-khuá kam-tinn kam-tinn, tsia̍h-tio̍h tshuì-khí-nuā to̍p-to̍p-tin."
,因為過敏，致使掛手指的倒手尾二指腫甲佮煙腸平大。,"In-uī kuè-bín, tì-sú kuà tshiú-tsí ê tò-tshiú-bué jī-tsáinn tsíng kah kah ian-tshiâng pênn tuā."
,路欲tsê-tsánn上緊嘛是明年年中。,Lōo beh tsê-tsánn siāng-kín mā-sī mê-nî nî-tiong.
,求你予歹人見笑，予𪜶佇陰間靜tsauh-tsauh。,"Kiû lí hōo pháinn-lâng kiàn-siàu, hōo in tī im-kan tsīng-tsauh-tsauh."
,咱人若著生驚，心臟phi̍h-pho̍k-tsháinn、喘大氣，手自然會去挲捋（so-lua̍h）家己的胸坎。,"Lán lâng nā tio̍h-tshenn-kiann, sim-tsōng phi̍h-pho̍k-tsháinn, tshuán-tuā-khuì, tshiú tsū-liân ē khì so-lua̍h ka-tī ê hing-khám."
,這時又閣放炮、大鑼大鼓，tshinn-tshinn錚錚。,"Tsit-sî iū-koh pàng-phàu, tuā-lô-tuā-kóo, tshinn-tshinn-tshānn-tshānn."
,我的奶水嘈嘈滴。,Guá ê ling-tsuí tsha̍uh-tsha̍uh-tih.
,你莫嚇驚我，害我心肝嚓一下。,"Lí mài heh-kiann--guá, hāi guá sim-kuann tshia̍k--tsi̍t-ē."
,有錢的查埔人娶三妻四妾是真四常的代誌。,Ū-tsînn ê tsa-poo-lâng tshuā sam-tshe-sù-tshiap sī tsin sù-siông ê tāi-tsì.
,規路廣播電台佇我耳空邊tshia̍uh-tshia̍uh叫，話講袂停。,"Kui-lōo kóng-pò-tiān-tâi tī-guá hī-khang pinn tshia̍uh-tshia̍uh-kiò, uē kóng bē thîng."
,欲予人請，逐家攏穿甲hóng-tshiauh-tshiauh。,"Beh hōo lâng tshiánn, ta̍k-ke lóng tshīng kah hóng-tshiauh-tshiauh."
,佇遠遠有聽著幾个婦人人tshinnh-tshinnh的聲。,Tī hn̄g-hn̄g ū thiann-tio̍h kuí ê hū-jîn-lâng tshinnh-tshinnh ê siann.
,𪜶兜彼張眠床是六尺五尺的，抑是六尺四方的？,"In tau hit tiunn bîn-tshn̂g sī la̍k-tshioh gōo-tshioh--ê, ia̍h-sī la̍k tshioh sù-hong-ê?"
,法院已經發出通緝令，洪先生插翅都難飛。,"Huat-īnn í-king huat-tshut thong-tship-līng, Âng sian-sinn tshah-si̍t to lân pue."
,隔壁阿伯ha-tshiuh一下煞閃著腰.,Keh-piah a-peh ha-tshiuh—tsi̍t-ē suah siám-tio̍h-io.
,Ha-tshiuh遐大聲是欲死人hiooh.,Ha-tshiuh hiah tuā-siann sī beh sí-lâng--hiooh.
,"伊tshi̍h-tshi̍h-tshn̍gh-tshn̍gh咧吼,你敢攏無聽eh?","I tshi̍h-tshi̍h-tshn̍gh-tshn̍gh teh háu, lí kám lóng bô-thiann--eh?"
,咱敢著閣煩惱後擺伊會無要無意就tshoh樹仔，拆歷史建築？,"Lán kám tio̍h koh huân-ló āu-pái i ē bô-iàu-bô-ì tō tshoh tshiū-á, thiah li̍k-sú kiàn-tio̍k?"
,鹽一撮仔就好矣。,Iâm tsi̍t-tshok-á tō hó--ah.
,啊這條錢敢提會tshuaih.,Ah tsit-tiâu tsînn kám the̍h ē tshuaih.
,我已經分會tshua̋i方向 。,Guá í-king hun ē tshua̋i hong-hiòng.
,你就門乎tsua̋nn攏閂閂起來。,Lí tō mn̂g--honnh tsua̋nn lóng tshuànn-tshuànn--khí-lâi.
,聽伊哭甲真慘慼，死翁頭殼插白花。想欲閣問一句話，驚予伊嘛袂曉說。,"Thiann i khàu-kah tsin tshám-tshueh, sí ang thâu-khak tshah pe̍h-hue. Siūnn-beh koh mn̄g tsi̍t kù uē, kiann hōo i mā bē-hiáu sueh."
,目睭眵眵，便所看做hoo-thé-luh.,"Ba̍k-tsiu tshuh-tshuh, piān-sóo khuànn-tsò hoo-thé-luh."
,請你共薰焠(tshuh)予花。,Tshiánn lí kā hun tshuh hōo hua.
,湯傷滇，我無細膩tsiak著你的褲。,"Thng siunn tīnn, guá bô sè-jī tsiak-tio̍h lí-ê khòo,"
,今仔日PM 2.5誠懸，逐家門攏關到密喌喌。,"Kin-á-ji̍t PM jī tiám gōo tsiânn kuân, ta̍k-ke mn̂g kuainn kàu ba̍t-tsiuh-tsiuh."
,佇遐看的人，也是三三五五，tshinnh-tshinnh-tsngh-tsngh。,"Tī hia khuànn ê lâng, iā-sī sam-sam-ngóo-ngóo, tshinnh-tshinnh-tsngh-tsngh."
,輾輾咧、跩跩咧，無到五分鐘稻草變出花字。,"Liàn-liàn--leh, tsuāinn-tsuāinn--leh, bô kàu gôo hun-tsing tiū-tsháu pīnn-tshut hue-jī."
,火tsua̋inn燒了了。,Hué tsua̋inn sio-liáu-liáu.
,逐家攏是頭一擺佈田，結果著是秧仔插甲歪歪tsuāi-tsuāi。,"Ta̍k-ke lóng-sī thâu it pái pòo-tshân, kiat-kó tio̍h-sī ng-á tshah kah uai-uai-tsuāi-tsuāi."
,親像甜粿、八寶飯等年節(tsueh)食物，攏愛用秫米來做.,"Tshin-tshiūnn tinn-kué, pat-pó-pn̄g tíng nî-tsueh tsia̍h-mi̍h, lóng ài-īng tsu̍t-bí lâi-tsò."
,伊予阿公倖歹矣，不時佇遐受氣張掇。,"I hōo a-kong sìng pháinn--ah, put-sî tī hia siū-khì tiunn-tuah."
,伊的面膨皮膨皮，tuainn-tuainn-tuainn。,"I ê bīn phòng-phuê-phòng-phuê, tuainn-tuainn-tuainn."
,人毋是伊刣的，伊落尾無關，就按呢tuaih.,"Lâng m̄ sī i thâi—ê, i lo̍h-bué bô kuainn, tsū-án-ne tuaih."
,猶毋過因為天氣䆀，無法度閣飛tuài臺灣。,"Iah-m̄-koh in-uī thinn-khì bái, bô-huat-tōo koh pue tuài Tâi-uân."
,𪜶共千百冬的封建體制拍破，開創日本現代化的基礎，尾仔官僚佮政客奪取成果。,"In kā tshing pah tang ê hong-kiàn thé-tsè phah-phuà, khai-tshòng Ji̍t-pún hiān-tāi-huà ê ki-tshóo, bué-á kuann-liâu kah tsìng-kheh tua̍t-tshú sîng-kó。"
,一下聽講衛生紙欲起價，逐家攏買來囤厝內。,"Tsi̍t-ē thiann-kóng uē-sing-tsuá beh khí-kè, ta̍k-ke lóng bé-lâi tún tshù-lāi."
,你行路哪會怪怪，敢是去uaih著。,Lí kiânn-lōo ná-ē kuài-kuài，kám-sī khì uaih--tio̍h。
,伊頭一擺出門做生理，沿烏寒的街仔路uainnh-uainnh仔行，喙齒根咬到kia̍k-kia̍k叫，毋敢大聲喝賣。,"I thâu tsi̍t pái tshut-mn̂g tsò-sing-lí, iân oo-kuânn ê ke-á-lōo uainnh-uainnh-á kiânn, tshuì-khí-kin kā kàu kia̍k-kia̍k-kiò, m̄-kánn tuā-siann huah-bē."
,恁兩箍行路uainnh咧uainnh咧，走較緊咧啦!,"Lín nn̄g-khoo kiânn-lōo uainnh--leh uainnh--leh, tsáu khah kín--leh lah!"
,"竹仔發出「嚶嚶uāinn-uāinn」的聲,","Tik-á huat-tshut ""inn-inn-uāinn-uāinn"" ê siann,"
,產婆腹肚撨了後，囡仔生落塗跤兜，隨時哭甲uannh-uannh吼。,"Sán-pô pak-tóo tshiâu liáu-āu, gín-á sinn-lo̍h thôo-kha-tau, suî-sî khàu kah uannh-uannh-háu."
,聽講囡仔人拍噎仔較gâu大。,Thiann-kóng gín-á-lâng phah-uh-á khah gâu tuā.
,𪜶手下假滇狂，佇城門的門扇亂寫亂劃。,"In tshiú-ē ké tian-kông, tī siânn-mn̂g ê mn̂g-sìnn luān siá luān ui̍h."
