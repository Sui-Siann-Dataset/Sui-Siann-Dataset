Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
"Oct 6, 2018_45.wav",八百空八篇，免錢的上貴，面冊拜託收我一箍。免錢的上貴，面冊拜託收我一箍。,"Peh-pah-khòng-peh phinn, bián-tsînn--ê siōng kuì, Bīn-tsheh pài-thok siu guá tsi̍t khoo. Bián-tsînn--ê siōng kuì, Bīn-tsheh pài-thok siu guá tsi̍t khoo.",,
"Oct 6, 2018_46.wav",人講免錢的上貴，這佇現此時的網路世界來講，真有道理。,"Lâng kóng bián-tsînn--ê siōng kuì, tse tī hiān-tshú-sî ê bāng-lōo sè-kài lâi kóng, tsin ū tō-lí.",,
"Oct 6, 2018_46.wav",像Facebook、Google遮的各種的網路服務，予咱用免錢的，其實in是欲收集咱的資料、掌握咱的行為，這就是咱愛付出的代價。,"Tshiūnn Facebook, Google tsia-ê kok-tsióng ê bāng-lōo ho̍k-bū, hōo lán iōng bián-tsînn--ê, kî-si̍t in sī beh siu-tsi̍p lán ê tsu-liāu, tsiáng-ak lán ê hîng-uî, tse tō sī lán ài hù-tshut ê tāi-kè.",,
"Oct 6, 2018_47.wav",敢講逐家攏無要無緊？抑是無伊法度？,Kám-kóng ta̍k-ke lóng bô-iàu-bô-kín? A̍h-sī bô i huat-tōo?,,
"Oct 6, 2018_48.wav",最近美國拄好有一寡新的研究。Pew研究中心調查發現，九十三pha的美國人認為，家己會使決定「siáng」會當提著in的資訊，對in來講是重要的代誌。,"Tsuè-kīn Bí-kok tú-hó ū tsi̍t-kuá sin ê gián-kiù. Pew gián-kiù tiong-sim tiau-tsa huat-hiān, káu-tsa̍p-sann pha ê Bí-kok-lâng jīn-uî, ka-kī ē-sái kuat-tīng “siáng” ē-tàng the̍h-tio̍h in ê tsu-sìn, tuì in lâi kóng sī tiōng-iàu ê tāi-tsì.",,
"Oct 6, 2018_49.wav",九成認為，會使予民眾決定「啥物」資訊通予人收集，是重要的。,"Káu siânn jīn-uî, ē-sái hōo bîn-tsiòng kuat-tīng “siánn-mih” tsu-sìn thang hōo lâng siu-tsi̍p, sī tiōng-iàu--ê.",,
"Oct 6, 2018_50.wav",毋過佇仝一个時陣，煞無啥人相信in會好好保守祕密，嘛無啥放心in會絕對安全。,"M̄-koh tī kâng tsi̍t ê sî-tsūn, suah bô siánn lâng siong-sìn in ē hó-hó pó-siú pì-bi̍t, mā bô siánn hòng-sim in ē tsua̍t-tuì an-tsuân.",,
"Oct 6, 2018_51.wav",干焦有七pha的人對網頁頂刊廣告的廠商有信心、十一pha對家己使用的社交媒體有信心。,"Kan-tann ū tshit pha ê lâng tuì bāng-ia̍h-tíng khan kóng-kò ê tshiúnn-siong ū sìn-sim, tsa̍p-it pha tuì ka-kī sú-iōng ê siā-kau muî-thé ū sìn-sim.",,
"Oct 6, 2018_52.wav",另外，Pennsylvania大學有調查，大眾是毋是願意為著小可錢就來犧牲隱私。,"Līng-guā, Pennsylvania tāi-ha̍k ū tiâu-tsa tāi-tsiòng sī m̄ sī guān-ì uī-tio̍h sió-khuá tsînn tō lâi hi-sing ún-su.",,
"Oct 6, 2018_53.wav",比論講，若是廠商拍折予你，仝一个時陣，佇你毋知的情形下收集你的資訊，這敢有理？有九十一pha的受訪者認為這無理。,"Pí-lūn kóng, nā-sī tshiúnn-siong phah-tsiat hōo--lí, 
kâng tsi̍t ê sî-tsūn, tī lí m̄ tsai ê tsîng-hîng-hā siu-tsi̍p lí ê tsu-sìn, tse kám ū-lí? Ū káu-tsa̍p-it pha ê siū-hóng-tsiá jīn-uî tse bô-lí.",,
"Oct 6, 2018_54.wav",研究的主持學者Joseph Turow講，民眾毋是誠實甘願為著小可好處，就來交出個人的資料。,"Gián-kiù ê tsú-tshî ha̍k-tsiá Joseph Turow kóng, bîn-tsiòng m̄ sī tsiânn-si̍t kam-guān uī-tio̍h sió-khuá hó-tshù, tō lâi kau-tshut kò-jîn ê tsu-liāu.",,
"Oct 6, 2018_55.wav",「實際上是一種放棄的心態。」,“Si̍t-tsè-siōng sī tsi̍t tsióng hòng-khì ê sim-thài.”,,
"Oct 6, 2018_56.wav",「美國人感覺，廠商按怎處理抑是收集in的資訊，in無法度控制，只有由在in去。」,"“Bí-kok-lâng kám-kak, tshiúnn-siong án-tsuánn tshú-lí a̍h-sī siu-tsi̍p in ê tsu-sìn, in bô-huat-tōo khòng-tsè, tsí-ū iû-tsāi in khì.”",,
"Oct 6, 2018_57.wav",講著收集使用者的資訊，Facebook（面冊）是世界上蓋厲害的怪物。,"Kóng-tio̍h siu-tsi̍p sú-iōng-tsiá ê tsu-sìn, Facebook (Bīn-tsheh) sī sè-kài siōng-kài lī-hāi ê kuài-bu̍t.",,
"Oct 6, 2018_58.wav",學者Zeynep Tufekci最近投稿《紐約時報》講，伊甘願納錢使用面冊，共家己資料的主控權挈倒轉來。,"Ha̍k-tsiá Zeynep Tufekci tsuè-kīn tâu-kó “Niú-iok sî-pò” kóng, i kam-guān la̍p-tsînn sú-iōng Bīn-tsheh, kā ka-tī tsu-liāu ê tsú-khòng-khuân khe̍h tò-tńg--lâi.",,
"Oct 6, 2018_59.wav",Tufekci指出，社交媒體等免費的網路服務的大問題，就是靠廣告趁錢的商業模式。,"Tufekci kí-tshut, Siā-kau muî-thé tíng bián-huì ê bāng-lōo ho̍k-bū ê tuā būn-tê, tō sī khò kóng-kò thàn-tsînn ê siong-gia̍p bôo-sik.",,
"Oct 6, 2018_60.wav",為著賣廣告，面冊會控制啥物出現佇咱的主頁、啥物袂。,"Uī-tio̍h bē kóng-kò, Bīn-tsheh ē khòng-tsè siánn-mih ē tshut-hiān tī lán ê tsú-ia̍h, siánn-mih bē.",,
"Oct 6, 2018_61.wav",這已經「攪擾咱佇線頂的互動。」,Tse í-king “kiáu-jiáu lán tī suànn-tíng ê hōo-tōng.”,,
"Oct 6, 2018_62.wav",尤其單純貼廣告已經趁無錢，所以社交媒體愈來愈需要針對個人，共可能對in有效的廣告分別㧣予in，這就表示愛分析使用者的資料、追蹤in的行為。,"Iû-kî tan-sûn tah kóng-kò í-king thàn bô tsînn, sóo-í siā-kau muî-thé jú lâi jú su-iàu tsiam-tuì kò-jîn, kā khó-lîng tuì in ū-hāu ê kóng-kò hun-pia̍t tu hōo in, tse tō piáu-sī ài hun-sik sú-iōng-tsiá ê tsu-liāu, tui-tsong in ê hîng-uî.",,
"Oct 6, 2018_63.wav",雖然面冊趁真濟錢，但是Tufekci引用網路專家Ethan Zuckerman所講的，面冊一個月平均對每一位使用者，才趁著2角美金，這表示靠廣告趁錢的路嘛已經行袂通矣。,"Sui-jiân Bīn-tsheh thàn tsin tsē tsînn, tān-sī Tufekci ín-iōng bāng-lōo tsuan-ka Ethan Zuckerman sóo kóng--ê, Bīn-tsheh tsi̍t kò gue̍h pîng-kin uì muí tsi̍t uī sú-iōng-tsiá, tsiah thàn-tio̍h 2 kak Bí-kim, tse piáu-sī khò kóng-kò thàn-tsînn ê lōo mā í-king kiânn bē thong--ah.",,
"Oct 6, 2018_64.wav",面冊應該愛開放予使用者納錢，伊相信有幾若億的用戶佮伊仝款，願意逐個月付一箍美金，,"Bīn-tsheh ing-kai ài khai-hòng hōo sú-iōng-tsiá la̍p-tsînn, i siong-sìn ū kuí-nā ik ê iōng-hōo kah i kāng-khuán, guān-ì ta̍k kò gue̍h hù tsi̍t khoo Bí-kim,",,
"Oct 6, 2018_65.wav",「做一个消費者，毋是一項產品。」,"“tsò tsi̍t ê siau-huì-tsiá, m̄ sī tsi̍t hāng sán-phín.”",,
"Oct 6, 2018_66.wav",毋過話講倒轉來，遮的免費的網路服務，嘛毋但是趁廣告錢爾爾。,"M̄-koh uē kóng tó--tńg-lâi, tsia-ê bián-huì ê bāng-lōo ho̍k-bū, mā m̄-nā sī thàn kóng-kò tsînn niā-niā.",,
"Oct 6, 2018_67.wav",這幾年來，巨量資料佮人工智慧雄雄發展甲真驚人，上主要的就是靠網路使用者上傳的濟濟內容。,"Tsit kuí nî lâi, kī-liōng tsu-liāu kah jîn-kang tì-huī hiông-hiông huat-tián kah tsin kiann--lâng, Siāng tsú-iàu ê tō sī khò bāng-lōo sú-iōng-tsiá siōng-thuân ê tsē-tsē luē-iông.",,
"Oct 6, 2018_68.wav",《經濟學人》五月中的報導有舉一个例，Microsoft有研發出一種個人軟體，已經會曉分別兩種足成的狗仔，共你講佗一隻是佗一種。,"“King-tsè ha̍k-jîn” gōo-gue̍h tiong ê pò-tō ū kí tsi̍t ê lē, Microsoft ū gián-huat tshut tsi̍t tsióng kò-jîn nńg-thé, í-king ē-hiáu hun-pia̍t nn̄g tsióng tsiok sîng ê káu-á, kā lí kóng tó tsi̍t tsiah sī tó tsi̍t tsióng.",,
"Oct 6, 2018_69.wav",毋過話講倒轉來，遮的免費的網路服務，嘛毋但是趁廣告錢爾爾。,"M̄-koh uē kóng tò-tńg--lâi, tsia-ê bián-huì ê bāng-lōo ho̍k-bū, mā m̄-nā sī thàn kóng-kò tsînn niā-niā.",,
"Oct 6, 2018_70.wav",未來，個人資料和紀錄的收集佮利用愈來愈厲害、愈複雜，個人對本身隱私的主控權，恐驚是愈歹掌握。,"Bī-lâi, kò-jîn tsu-liāu hām kì-lo̍k ê siu-tsi̍p kah lī-iōng jú lâi jú lī-hāi, jú ho̍k-tsa̍p, kò-jîn tuì pún-sin ún-su ê tsú-khòng-khuân, khióng-kiann sī jú pháinn tsiáng-ak.",,
