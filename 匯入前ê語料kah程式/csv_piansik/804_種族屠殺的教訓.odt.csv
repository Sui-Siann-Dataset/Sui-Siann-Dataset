Im-tóng,Hàn-jī,Lô-má-jī,Tsing-kui-hàn-jī,Tsing-kui-lô-má-jī
"Sep 15, 2018 01_60.wav",八百空四篇，種族屠殺的教訓,"Peh-pah khòng sì phinn, Tsíng-tso̍k tôo-sat ê kàu-hùn",,
"Sep 15, 2018 01_60.wav",種族屠殺的教訓,Tsíng-tso̍k tôo-sat ê kàu-hùn,,
"Sep 15, 2018 01_60.wav",近代歷史上發生過一場閣一場的種族屠殺，,"Kīn-tāi li̍k-sú-siōng huat-sing-kuè tsi̍t tiûnn koh tsi̍t tiûnn ê tsíng-tso̍k tôo-sat,",,
"Sep 15, 2018 01_60.wav",這予咱有一个閣一个的紀念日，,"tse hōo lán ū tsi̍t ê koh tsi̍t ê ê kì-liām-ji̍t,",,
"Sep 15, 2018 01_60.wav",頂個月四月拄好特別濟。,tíng kò gue̍h sì--gue̍h tú-hó ti̍k-pia̍t tsē.,,
"Sep 15, 2018 01_60.wav",仝時陣，,"Kāng sî-tsūn,",,
"Sep 15, 2018 01_60.wav",佇世界的幾若位，,"tī sè-kài ê kuí-nā uī,",,
"Sep 15, 2018 01_60.wav",屠殺猶是當咧進行。,tôo-sat iáu sī tng-teh tsìn-hîng.,,
"Sep 15, 2018 01_61.wav",人類敢真正有學著教訓？,Jîn-luī kám tsin-tsiànn ū o̍h-tio̍h kàu-hùn?,,
"Sep 15, 2018 01_62.wav",人類敢真正有學著教示？,Jîn-luī kám tsin-tsiànn ū o̍h-tio̍h kàu-sī?,,
"Sep 15, 2018 01_62.wav",是按怎會予這種代誌閣繼續發生咧？,Sī-án-tsuánn ē hōo tsit tsióng tāi-tsì koh kè-sio̍k huat-sing--leh?,,
"Sep 15, 2018 01_63.wav",這是美國資深記者Christian Caryl所寫，,"Tse sī Bí-kok tsu-tshim kì-tsiá Christian Caryl sóo siá,",,
"Sep 15, 2018 01_63.wav",頂禮拜刊佇《外交政策》雜誌網站的一篇文章內底問的問題。,tíng lé-pài khan tī “Guā-kau tsìng-tshik” tsa̍p-tsì bāng-tsām ê tsi̍t phinn bûn-tsiong lāi-té mn̄g ê būn-tê.,,
"Sep 15, 2018 01_64.wav",Syria四年的戰爭已經死超過二十萬人，,"Syria sì nî ê tsiàn-tsing í-king sí tshiau-kuè jī-tsa̍p bān lâng,",,
"Sep 15, 2018 01_64.wav",有成千萬人咧逃難。,ū tsiânn tshing-bān lâng leh tô-lān.,,
"Sep 15, 2018 01_64.wav",一爿有總統Bashar al-Assad，,"Tsi̍t pîng ū tsóng-thóng Bashar al-Assad,",,
"Sep 15, 2018 01_64.wav",一爿有過激派的Islam國，,"tsi̍t pîng ū kuè-kik-phài ê Islam kok,",,
"Sep 15, 2018 01_64.wav",攏咧屠殺宗教上的異己。,lóng teh tôo-sat tsong-kàu-siōng ê ī-kí.,,
"Sep 15, 2018 01_65.wav",Congo民主共和國、中非共和國、南Sudan嘛才經歷過大規模的暴行，,"Congo bîn-tsú kiōng-hô-kok, Tiong-hui kiōng-hô-kok, Lâm Sudan mā tsiah king-li̍k-kuè tuā kui-bôo ê pō-hîng,",,
"Sep 15, 2018 01_65.wav",目前衝突的根本原因也猶未解決。,bo̍k-tsiân tshiong-tu̍t ê kin-pún guân-in iā iáu-buē kái-kuat.,,
"Sep 15, 2018 01_65.wav",Sudan政府也繼續佇Darfur等所在殘害少數族群。,Sudan tsìng-hú iā kè-sio̍k tī Darfur tíng sóo-tsāi tsân-hāi tsió-sòo tso̍k-kûn.,,
"Sep 15, 2018 01_66.wav",Myanmar政府迫害信Islam教的Rohingya人，,"Myanmar tsìng-hú pik-hāi sìn Islam kàu ê Rohingya lâng,",,
"Sep 15, 2018 01_66.wav",有西方觀察者甚至認為已經出現族群屠殺的早期影跡。,ū se-hong kuan-tshat-tsiá sīm-tsì jīn-uî í-king tshut-hiān tso̍k-kûn tôo-sat ê tsá-kî iánn-tsiah.,,
"Sep 15, 2018 01_67.wav",Caryl引用學者Paul Stares的講法，,"Caryl ín-iōng ha̍k-tsiá Paul Stares ê kóng-huat,",,
"Sep 15, 2018 01_67.wav",現在，,"hiān-tsāi,",,
"Sep 15, 2018 01_67.wav",媒體的全球化，,"muî-thé ê tsuân-kiû-huà,",,
"Sep 15, 2018 01_67.wav",加上行動資訊科技的普遍，,"ka-siōng hîng-tōng tsu-sìn kho-ki ê phóo-phiàn,",,
"Sep 15, 2018 01_67.wav",大規模的暴行愈來愈歹掩崁，,"tuā-kui-bôo ê pō-hîng jú lâi jú pháinn am-khàm,",,
"Sep 15, 2018 01_67.wav",真緊就傳遍世界。,tsin kín tō thuân-phiàn sè-kài.,,
"Sep 15, 2018 01_67.wav",按算欲使用暴力的統治者，,"Àn-sǹg beh sú-iōng pō-li̍k ê thóng-tī-tsiá,",,
"Sep 15, 2018 01_67.wav",嘛因為按呢就較毋敢烏白來。,mā in-uī án-ne tō khah m̄-kánn oo-pe̍h-lâi,,
"Sep 15, 2018 01_68.wav",另外，,"Līng-guā,",,
"Sep 15, 2018 01_68.wav",自一九九四年的Rwanda族群屠殺了後，,"tsū it kiú kiú sù nî ê Rwanda tso̍k-kûn tôo-sat liáu-āu,",,
"Sep 15, 2018 01_68.wav",國際上已經建立一寡機制，,"kok-tsè-siōng í-king kiàn-li̍p tsi̍t-kuá ki-tsè,",,
"Sep 15, 2018 01_68.wav",來介入阻止抑是制裁暴行，,"lâi kài-ji̍p tsóo-tsí ia̍h-sī tsè-tshâi pō-hîng,",,
"Sep 15, 2018 01_68.wav",比如國際刑事法院。,pí-jû kok-tsè hîng-sū huat-īnn.,,
"Sep 15, 2018 01_69.wav",美國也佇二空一二年建立跨部會的委員會，,"Bí-kok iā tī jī khòng it jī nî kiàn-li̍p khuà pōo-huē ê uí-uân huē,",,
"Sep 15, 2018 01_69.wav",共防止暴行當做重要的外交政策目標。,kā hông-tsí pō-hîng tòng-tsò tiōng-iàu ê guā-kau tsìng-tshik bo̍k-piau.,,
"Sep 15, 2018 01_70.wav",Stares只是舉出相對的進步，,"Stares tsí-sī kí-tshut siong-tuì ê tsìn-pōo,",,
"Sep 15, 2018 01_70.wav",伊承認猶閣有真長的路愛行。,i sîng-jīn iáu-koh ū tsin tn̂g ê lōo ài kiânn.,,
"Sep 15, 2018 01_71.wav",但是Caryl閣較無樂觀。,Tān-sī Caryl koh-khah bô lo̍k-kuan.,,
"Sep 15, 2018 01_71.wav",國際刑事法院佇兩千空九年起訴Sudan總統Omar al-Bashir，,"Kok-tsè hîng-sū huat-īnn tī nn̄g-tshing khòng káu nî khí-sòo Sudan tsóng-thóng Omar al-Bashir,",,
"Sep 15, 2018 01_71.wav",毋過伊嘛是拋拋走。,m̄-koh i mā sī pha-pha-tsáu.,,
"Sep 15, 2018 01_72.wav",舊年底，,"Kū-nî-té,",,
"Sep 15, 2018 01_72.wav",檢察官煞宣布暫停調查，,"kiám-tshat-kuann suah suan-pòo tsiām-thîng tiâu-tsa,",,
"Sep 15, 2018 01_72.wav",批評聯合國安理會無作為，,"phue-phîng liân-ha̍p-kok an-lí huē bô tsok-uî,",,
"Sep 15, 2018 01_72.wav",無法度掠Bashir歸案。,bô-huat-tōo lia̍h Bashir kui-àn.,,
"Sep 15, 2018 01_73.wav",總講，,"Tsóng-kóng,",,
"Sep 15, 2018 01_73.wav",Caryl認為，,"Caryl jīn-uî,",,
"Sep 15, 2018 01_73.wav",雖然咱這馬對族群的屠殺的了解有較深矣，,"sui-jiân lán tsit-má tuì tso̍k-kûn ê tôo-sat ê liáu-kái ū khah tshim--ah,",,
"Sep 15, 2018 01_73.wav",毋過現實是：,m̄-koh hiān-si̍t sī:,,
"Sep 15, 2018 01_73.wav",有能力去介入阻止的國家，,"ū lîng-li̍k khì kài-ji̍p tsóo-tsí ê kok-ka,",,
"Sep 15, 2018 01_73.wav",若是認為按呢做會去害著家己的利益，,"nā-sī jīn-uî án-ne tsò ē khì hāi-tio̍h ka-kī ê lī-ik,",,
"Sep 15, 2018 01_73.wav",就無想欲插矣。,tō bô siūnn-beh tshap--ah.,,
"Sep 15, 2018 01_74.wav",強權互相敵對，,"Kiông-khuân hōo-siong ti̍k-tuì,",,
"Sep 15, 2018 01_74.wav",無法度一致行動，,"bô-huat-tōo it-tì hîng-tōng,",,
"Sep 15, 2018 01_74.wav",佇四十年前的Cambodia按呢，,"tī sì-tsa̍p nî tsîng ê Cambodia án-ne,",,
"Sep 15, 2018 01_74.wav",佇這馬的Syria嘛是仝款。,tī tsit-má ê Syria mā sī kāng-khuán.,,
"Sep 15, 2018 01_74.wav",這个大問題無解決，,"Tsit ê tuā būn-tê bô kái-kuat,",,
"Sep 15, 2018 01_74.wav",講欲予悲劇「永遠不再」，,"kóng beh hōo pi-kio̍k “íng-uán put-tsài”,",,
"Sep 15, 2018 01_74.wav",這只是口號。,tse tsí-sī kháu-hō.,,
"Sep 15, 2018 01_75.wav",強權互相敵對，,"Kiông-khuân hōo-siong ti̍k-tuì,",,
"Sep 15, 2018 01_75.wav",無法度一致行動，,"bô-huat-tōo it-tì hîng-tōng,",,
"Sep 15, 2018 01_75.wav",佇四十年前的Cambodia按呢，,"tī sì-tsa̍p nî tsîng ê Cambodia án-ne,",,
"Sep 15, 2018 01_75.wav",佇這馬的Syria嘛是仝款。,tī tsit-má ê Syria mā sī kāng-khuán.,,
"Sep 15, 2018 01_75.wav",這个大問題無解決，,"Tsit ê tuā būn-tê bô kái-kuat,",,
"Sep 15, 2018 01_75.wav",講欲予悲劇「永遠不再」，,"kóng beh hōo pi-kio̍k “íng-uán put-tsài”,",,
"Sep 15, 2018 01_75.wav",就只是口號niâ。,tō tsí-sī kháu-hō niâ.,,
